[
    {
        "title": "for 2016",
        "content": "for 2016\n\n"
    },
    {
        "title": "မြန်မာပြည်လွတ်လပ်ရေးရပြီး",
        "content": "မြန်မာပြည်လွတ်လပ်ရေးရပြီး\n\nTHOUGHT OF THE WEEK – Feb 27, 2016 မြန်မာပြည်လွတ်လပ်ရေးရပြီး ၁၄ နှစ်အကြာ ၁၉၆၂ ခုနှစ်၊ မတ်လ ၂ ရက်မှာ မြန်မာ့တပ်မတော်က နိုင်ငံတော်အာဏာ (State Power) အရပ်ရပ်ကို ရယူခဲ့ပါတယ်။ ဒါကို စစ်တပ်ကအာဏာသိမ်းတယ် (Coup D’etat) လို့ခေါ်ပါတယ်။ အတိုကောက် Military Coup ပေါ့ဗျာ။ဒီမှာပဲ မြန်မာပြည်လွတ်လပ်ရေး ရပြီးချိန်ကတည်းက စတင်ကျင့်သုံးခဲ့တဲ့ ပါလီမန်ဒီမိုကရေစီစနစ် (Parliamentary Democracy) ကို ဖျက်သိမ်းလိုက်ပါတယ်။ ဗိုလ်ချုပ်ကြီးနေဝင်း ခေါင်းဆောင်တဲ့ စစ်အစိုးရ (Militaty Junta) ဟာ တော်လှန်ရေးကောင်စီ (Revolutionary Council) အမည်တပ်ကာမြန်မာ့နည်းမြန်မာ့ဟန်နဲ့ ဆိုရှယ်လစ်စနစ် (The Burmese Way to Socialism) ထူထောင်ကြမယ်ဆိုပြီး၊ ဆိုရှယ်လစ်ဝါဒ (Socialism) ကိုပြောင်းခဲ့ကြတယ်။ စနစ်ကို အတင်းပြောင်းခဲ့ကြတယ်။ မြန်မာ့ဆိုရှယ်လစ်လမ်းစဉ်ပါတီ (မ.ဆ.လ) တည်ထောင်ပြီးနောက်၊ ၁၉၆၂ ခုနှစ်က စတင်ကျင့်သုံးခဲ့တဲ့ ဆိုရှယ်လစ်စနစ်ဟာ၂၆ နှစ်အကြာ ၁၉၈၈ ခုနှစ်မှာ နိုင်ငံအဝှမ်းဖြစ်ခဲ့တဲ့ ဒီမိုကရေစီလူထုအုံကြွမှု (1988 Democracy Uprising) တော်လှန်ရေးကြောင့် ပြိုလဲခဲ့ပါတယ်။ ၈-၈-၁၉၈၈ မှာစတင်ခဲ့တဲ့ ရှစ်လေးလုံးအရေးတော်ပုံ ကို စစ်တပ်ကဖြိုခွဲပြီး၊ ဗိုလ်ချုပ်မှူးကြီးသန်းရွှေ ရဲ့ န.ဝ.တ (နောက်ပိုင်း န.အ.ဖ) စစ်အစိုးရ က မြန်မာနိုင်ငံကို၂၂ နှစ်တာ ဆက်လက်အုပ်ချုပ်ခဲ့ပါတယ်။ န.အ.ဖ စစ်အစိုးရ ဟာ သမ္မတ ဦးသိန်းစိန်ခေါင်းဆောင်တဲ့ အရပ်သားအစိုးရ (Civilian Government) ကို ၂၀၁၁ ခုနှစ်၊ မတ်လ ၃၀ ရက်နေ့မှာ အာဏာလွဲပြောင်းပေးခဲ့ပါတယ်။ စစ်အုပ်ချုပ်ရေး က ဒီမိုကရေစီနည်းကျ အရပ်ဘက်အုပ်ချုပ်ရေး(Democratic Civilian Administration) ကို ကူးပြောင်းနိုင်ခဲ့တယ်လို့ ပြောနိုင်ပါတယ်။ နှစ်ပေါင်း ၄၈ ကျော် ဆိတ်သုဉ်းခဲ့ရတဲ့ ပါလီမန်ဒီမိုကရေစီစနစ် ပြန်လည်နိုးထလာပါတယ်။ အားလုံးသိကြတဲ့အတိုင်း ၂၀၁၅ ခုနှစ်၊ နိုဝင်ဘာလ ၈ ရက် ရွေးကောက်ပွဲမှာ စစ်တပ်ကျောထောက်နောက်ခံ ပြုထားတဲ့ပြည်ထောင်စုကြံ့ခိုင်ရေးနှင့် ဖွံ့ဖြိုးရေးပါတီ (ပြည်ခိုင်ဖြိုး) (Union Solidarity & Development Association - USDA) အရေးနိမ့်ခဲ့ပြီး၊ လူထုထောက်ခံမှုအပြည့်အဝရရှိတဲ့ အမျိုးသားဒီမိုကရေစီအဖွဲ့ချုပ် (National League for Democracy - NLD) ပါတီ က လွတ်တော်နှစ်ရပ်စလုံးအတွက်ဆန္ဒမဲအပြတ်အသတ်နဲ့ အနိုင်ရရှိခဲ့ပါတယ်။ လာမယ့် မတ်လ ၁၇ ရက်နေ့မှာ စစ်မှန်သော ပြည်သူ့ဆန္ဒနဲ့အညီ ရွေးချယ်ထားတဲ့ နိုင်ငံတော်သမ္မတတစ်ဦးကို ရွေးချယ်တင်မြောက်ကြတော့မှာ ဖြစ်ပါတယ်။ ကျွန်တော်တို့လက်ခံအတည်ပြုထားတဲ့ ၂၀၀၈ ခုနှစ် အခြေခံဥပဒေ အပိုဒ် ၅၉ (စ) အရ အမျိုးသားဒီမိုကရေစီအဖွဲ့ချုပ်ခေါင်းဆောင်ဒေါ်အောင်ဆန်းစုကြည် သမ္မတဖြစ်ဖို့ပိတ်ပင်ထားပါတယ်။ ဒီအတားအဆီးကို ကျော်လွှားဖို့ သက်ဆိုင်သူများအားလုံး အစွမ်းကုန်ကြိုးစားနေပါတယ်။ ဒီအချိန်အခါမျိုးမှာ ကျွန်တော်တို့အနေနဲ့ “God grant me the serenity to accept the things I cannot change, the courage to change the thingsI can, and the wisdom to know the difference.” “ပြောင်းလဲနိုင်မယ့်အရာတွေကို ပြောင်းလဲနိုင်အောင် ဆောင်ရွက်နိုင်တဲ့သတ္တိ ရှိပါစေ။ ပြောင်းလဲလို့မရနိုင်တာတွေကို လက်ခံနိုင်တဲ့ သည်းခံတရားရှိပြီး၊ ဒီအရာနှစ်ခုကိုခွဲခြားနိုင်တဲ့ ပညာ ရှိပါစေ” ဆိုတဲ့ အဆိုအမိန့်ပါ မိန့်မှာစကားကို လိုက်နာရင်း ကျွန်တော်တို့ရင်ထဲကဖြစ်ချင်တာတွေကို ခေတ္တခဏမျိုသိပ်ရင်း စောင့်ကြည့်ကြပါစို့လားခင်ဗျာ။ အားလုံး မင်္ဂလာပါ။"
    },
    {
        "title": "မကောင်းဆိုးဝါးများရဲ့ရှေ့နေ",
        "content": "မကောင်းဆိုးဝါးများရဲ့ရှေ့နေ\n\nDevil's advocate မကောင်းဆိုးဝါးများရဲ့ရှေ့နေ ဆရာထက်ကျော်ရဲ့ “မကောင်းဆိုးဝါးများရဲ့ရှေ့နေ” ဆိုတဲ့ဆောင်းပါးကိုဖတ်မိတော့ ကြည့်ခဲ့ဖူးတဲ့ The Devil's advocate ဆိုတဲ့ရုပ်ရှင်ကားလေးကို သတိရမိသွားတယ်။The Devil's advocate ကို မြန်မာစာအဖွဲ့ရဲ့ အင်္ဂလိပ်-မြန်မာအဘိဓာန်က “ဝိုင်းစည်အောင်ဝင်၍ တောတတ်၊ ဆွပေးတတ်သောသူ ၊ အတို့အထောင်သမား” ၊ ဝင်းတင်ဝင်းရဲ့ အင်္ဂလိပ်-မြန်မာ တက္ကသိုလ်အဘိဓာန်က “ပွဲဆူအောင်ဆွပေး၊ မွှေပေးတဲ့သူ” ၊ ဦးလွင်ဦးရဲ့ ရှေ့ဆောင်အဘိဓာန်က “အတိုက်အခံပြု ငြင်းခုံလိုသဖြင့် တစ်ဖက်လူနှင့်ဆန့်ကျင်သော အယူအဆဘက်မှ ရပ်တည်၍ ရှေ့နေလိုက် ငြင်းခုံသူ” စသဖြင့်အနက်ဖွင့်ကြပါတယ်။ Oxford အဘိဓာန်က “A person who expresses an opinion that they do not really hold in order to encourage a discussion about a subject”. လို့ အနက်ဖွင့်ပြီး၊ Cambridge ကတော့ “Someone who pretends,in an argument or discussion, to be against an idea or plan which a lot of people support, in order to make people discuss and consider it in more detail”. လို့ အနက်ဖွင့်ပါတယ်။ကဲ … ဖွင့်ဆိုချက်တွေ အကြောင်းပြီးတော့ ဆောင်းပါးအကြောင်း ပြန်ဆက်ရအောင်ပါ။ဆောင်းပါးရှင်က ကုမ္ပဏီအစည်းအဝေးတွေမှာ ဆုံးဖြတ်ချက်တစ်ခုချနိုင်ဖို့ ကန့်ကွက်မယ့်သူ ရှိမရှိမေးမြန်းရြ့ပီး၊ ကန့်ကွက်မယ့်သူ မရှိခဲ့ုရင် လုပ်ရကိုင်ရ ပိုအဆင်ပြေပြီး၊ အောင်မြင်မှုတွေနဲ့ ပိုနီးစပ်တယ်လို့ ဆိုထားပါတယ်။ ဒါပေမယ့် နောက်ပိုင်းကျတော့ ဟုတ်ကဲ့ ဟုတ်ကဲ့ ဆိုတဲ့ ဆုံးဖြတ်ချက်တွေအပေါ် အကျိုးသင့်အကြောင်းသင့်ထောက်ပြပေးနိုင်မယ့်သူတွေကို “အကြံပေး” ခန့်သလိုမျိုး ခန့်ထားလာကြပါတယ်တဲ့။ အဲဒီလို အကျိုးသင့်အကြောင်းသင့် ဝေဖန်ထောက်ပြတတ်သူတွေကို “မကောင်းဆိုးဝါးများရဲ့ရှေ့နေ” လို့ ခေါ်ကြောင်း ရှင်းပြထားပါတယ်။ ကျွန်တော်တို့ရဲ့စီးပွားရေး၊ နိုင်ငံရေးနယ်ပယ်တွေမှာလည်း ဒီလိုမျိုး “မကောင်းဆိုးဝါးများရဲ့ရှေ့နေ”(Devil's advocate) တွေ သေချာပေါက် လိုအပ်နေလိမ့်မယ်လို့ ထင်ပါတယ်။ အားလုံး မင်္ဂလာပါ။"
    },
    {
        "title": "GREENER GRASS",
        "content": "GREENER GRASS\n\nသူ့ကျွန်မခံပြီ သူ့ကျွန်မခံလိုတဲ့ ကျွန်တော်တို့မြန်မာတွေ ရေကြည်ရာမြက်နုရာရှာရင်း နိုင်ငံရပ်ခြားမှာ သွားရောက်အလုပ်လုပ်နေကြရတယ်၊ တစ်နည်း ပင်ပင်ပန်းပန်း၊ ခက်ခက်ခဲခဲ အလုပ်လုပ်နေကြရပါတယ်။ ဘာကြောင့် စားကျက်သစ်ရှာကြရတာလဲ။ ကိုယ့်တိုင်းပြည်မှာ လုပ်ကွက်မရှိလို့ မစည်ပင်လို့အပြင်ထွက်အလုပ်ရှာကြရတာပါ။ အချို့ကလည်း နိဗ္ဗာန်မှာကျွန်ခံပြီး၊ ငရဲ မှာ ပြန်ဗိုလ်လုပ်မယ်ဆိုသူတွေလည်း ပါပါတယ်။ အမျိုးသမီးလေးတွေကျတော့ အဆင်မပြေရင်ဘဝနဲ့ ရင်းရပါတယ်။ ယဉ်ယဉ်ကျေးကျေးပြောရင် ပြည့်တန်ဆာ ရိုင်းရိုင်းပြောရင် ဖာဖြစ်သွားနိုင်တယ်ပေါ့ဗျာ။ ပြည့်တန်ဆာ ကို အင်္ဂလိပ်လို Prostitute ခေါ်ပါတယ်။အားလုံးသိကြပါလိမ့်မယ် သဒ္ဒါသဘောအရ Prostitute က နာမ်ပုဒ် (Noun) ပါ။ ထူးခြားတာက Prostitute ကို ကြိယာ (Verb) အဖြစ်အသုံးရှိကြောင်း ပြောချင်ပါတယ်။ Prostitute ကို ကြိယာပုဒ်အဖြစ်သုံးရင် အဓိပ္ပာယ် နှစ်မျိုးရှိပါတယ်။ပထမ အဓိပ္ပာယ် က (၁) ပြည့်တန်ဆာလုပ်သည်။မိမိကိုယ်ကို ငွေကြေးနှင့်ရောင်းစားသည်။ (ဒါက သိသာလွယ်ပါတယ်။)ဒုတိယအဓိပ္ပာယ်က (၂) မိမိပညာကိုငွေကြေးအတွက် ပေါ့ပြက်သွံဖျင်းသော ကိစ္စများတွင် အသုံးချသည်။ တန်ရာတန်ကြေးမရဘဲ ပေါပေါပေးလိုက်ရတာကို ဆိုတာပါ။ ဒါဟာ ပညာရှင်တွေအဖို့ ပြည့်တန်ဆာလုပ်တာပါပဲ။ ဒီအသုံးအနှုန်းကိုတော့ သိပ်မသိကြပုံမပေါ်သလိုအချို့ဆို ကိုယ်ဘယ်ဘဝရောက်လို့ ရောက်နေမှန်းတောင် မသိကြပါ။ နိုင်ငံခြားမှာ မြန်မာဆရာဝန်တွေ၊ အင်ဂျင်နီယာတွေ၊ လက်မှတ်ရ ရေကြောင်းအရာထမ်း၊ အမှုထမ်းတွေ ရာထူးရော၊ လစာပါအဆင့်နိမ့်နဲ့ တာဝန်ထမ်းဆောင်နေကြရတယ်လို့ ကြားနေရပါတယ်။ မိမိပညာ၊ အရည်အချင်း၊ ကျွမ်းကျင်မှုနဲ့ထိုက်တန်တဲ့ တန်ရာတန်ကြေးမျိုးရဖို့လိုကြောင်းပြောတာပါ။ မျှော်လင့်ချက် တစ်ပွေ့တစ်ပိုက်ကြီးနဲ့ နိုင်ငံခြားသွားလုပ်နေသူထဲမှာ သားရွှေအိုးထမ်း ပြန်လာတာရှိသလို အရိုးအိုးတောင်ပြန်မရဘဲ ပြာဖြစ်သွားသူတွေလည်း ဒုနဲ့ဒေးပါ။ နိုင်ငံတော်ပိုင်းအနေနဲ့ တိုင်းတစ်ပါး အလုပ်သွားလုပ်သူတွေရဲ့ အကျိုးစီးပွားကာကွယ်ရာမှာ များစွာလိုပါသေးတယ်။ဖိလစ်ပိုင်က အိမ်ဖော်အမျိုးသမီးတစ်ယောက် အရှေ့အလယ်ပိုင်းမှာ အသတ်ခံရတာကို သမ္မတကိုယ်တိုင်ဂရုတစိုက် ရှေ့ထွက်အရေးဆိုတာရှိပေမယ့် ကိုယ်ရွှေမြန်မာတွေအတွက်ကတော့ ကိုယ်ဖြစ်ကိုယ်ခံ၊ မင်းတို့ထိုက်နဲ့ မင်းတို့ကံပဲလို့ လျှစ်လျှူရှုထား ခံနေရပါတယ်။ သူများခြံထဲက မြက်တွေဘာကြောင့် စိမ်းနေတာလဲ။သူများခြံထဲက မြက်တွေဘာကြောင့် စိမ်းလန်းစိုပြည်နေတာလဲ။ သူများခြံထဲက မြက်တွေဘာကြောင့် အမြဲတန်းစိမ်းနေကြတာလဲ။ WHY THE OTHER MAN’S GRASS IS GREENER?WHY THE OTHER MAN’S GRASS IS GREENER?WHY THE OTHER MAN’S GRASS IS GREENER? အားလုံး မင်္ဂလာပါ။"
    },
    {
        "title": "နေးတစ်စပီကာ (Native Speaker)",
        "content": "နေးတစ်စပီကာ (Native Speaker)\n\nနေးတစ်စပီကာ (Native Speaker) ဆိုတာ အင်္ဂလိပ်စကားကို မွေးကတည်းက ပြောလာသူပါ။ သူတို့လို စတိုင်ပေး အိုင်ဆေး အိုင်ဆေးနဲ့ အင်္ဂလိပ်စကားပြော လေ့ကျင့်ချင်သူတွေအတွက် ဆရာဦးဌေးဝင်းရဲ့ Let's Speak English like a Native Speaker လို့အမည်ပေးထားတဲ့ စကားပြောလေ့ကျင့်ဖို့စာအုပ်နဲ့ မိတ်ဆက်ပါရစေ။အင်္ဂလိပ်စကား လေ့လာနေတဲ့သူတွေအတွက်ရော၊ စကားပြော လေ့ကျင့်ချင်သူတွေအတွက်ပါ မုချအထောက်အကူပြုမယ့် စာအုပ်ဖြစ်ပါတယ်။ ဝယ်ဖတ်လိုက်ရင် အင်္ဂလိပ်တစ်ယောက် ဘယ်လိုပြောဆိုသလဲဆိုတာကို သိရှိသွားမှာဖြစ်ပါတယ်။ စာအုပ်တန်ဖိုးက ကျပ် ၁,ဝဝဝ- ပါ။ သင့်တင့်မျှတတဲ့ ဈေးနှုန်းပါ။ ကျွန်တော်လည်းဝယ်မလို့ကြည့်လိုက်တော့ Kaymu မှာ ကုန်ပစ္စည်းလက်ကျန် မရှိတော့ပါတဲ့။ တခြားစာအုပ်ဆိုင်ကြီးကြီးတွေမှာ ရှာလိုက်ပါ။ စိတ်မပျက်ပါနဲ့။ ခဏစောင့်ပါဦး။ Stay with us. We will be back.အားလုံး မင်္ဂလာပါ။"
    },
    {
        "title": "ပြည်ထောင်စုနေ့ (Union Day)",
        "content": "ပြည်ထောင်စုနေ့ (Union Day)\n\nအစဉ်အမြဲ ရင်ထဲက ပြည်ထောင်စုနေ့ ဒီကနေ့ ဖေဖေါ်ဝါရီလ ၁၂ ရက်နေ့ဟာ ၆၉ ကြိမ်မြောက် ပြည်ထောင်စုနေ့ (Union Day) ဖြစ်ပါတယ်။ သမိုင်းကြောင်းပြန်ကြည့်ရင် လွန်ခဲ့တဲ့ ၁၉၄၇ ခုနှစ် ဒီကနေ့မှာ သမိုင်းဝင် ပင်လုံစာချုပ် (Panglong Agreement) ကို အမျိုးသားခေါင်းဆောင်ဗိုလ်ချုပ် အောင်ဆန်းနဲ့တောင်တန်းဒေသကိုယ်စားလှယ် ၂၁ ဦးတို့ ဟာ ရှမ်းပြည်ပင်လုံမြို့မှာ လက်မှတ်ရေးထိုးခဲ့ကြပါတယ်။ တစ်ပြည်ထောင်လုံးရှိ တိုင်းရင်းသားပေါင်းစုံရဲ့ သွေးစည်းညီညွှတ်မှုကို ပြသနိုင်ခဲ့တာကြောင့် ပြည်ထောင်စုနေ့လို့ ခေါ်ဝေါ်သမုတ်ခဲ့တာဖြစ်ပါတယ်။ တောင်တန်းဒေသများနဲ့ ပြည်မကြီးတို့ တစ်ပေါင်းတစ်စည်းတည်း၊ တစ်စိတ်တစ်ဝမ်းတည်းရှိခဲ့တာကြောင့်မြန်မာ့လွတ်လပ်ရေးကို ရရှိခဲ့ပြီး၊ ပြည်ထောင်စုမြန်မာနိုင်ငံတော် (Union of Burma) ပေါ်ပေါက်ခဲ့ပါတယ်။ The birth of a Nation နိုင်ငံသစ်တစ်ခု ပေါ်ပေါက်ခဲ့တာ လာခြင်းကောင်းပေမယ့်၊ The building of Nation နိုင်ငံတော်တည်ဆောက်ရေးက သိပ်မကောင်းလှပါ။ လွတ်လပ်ရေးရပြီးနှစ်ပေါင်း ၆၀ ကျော်ကာလအတွင်း တိုင်းရင်းသားစည်းလုံး ညီညွှတ်ရေးကို မယ်မယ်ရရဆောင်ရွက်နိုင်ခဲ့ပါ။ ယနေ့အထိ အမျိုးသားရင်ကြားစေ့ရေးကို ကြိုးပမ်းနေရဆဲပါ။ အရှေ့တောင်အာရှမှာပင် မြန်မာနိုင်ငံ အများကြီးပြတ်ကျန်ခဲ့ပါပြီ။ လူကြီးတွေ ဆက်မမိုက်ကြစေလိုပါ။ လူငယ်တွေ သမိုင်းကြောင်းပြန်လေ့လာကြပါ၊ကောင်းစွာနားထောင်တတ်တဲ့ အလေ့အကျင့်မွေးမြူကြပါ၊ သွေးဆူစိတ်ထက် တဇွတ်ထိုးအလုပ်မျိုး မလုပ်ကြစေလိုပါ။ ကျွန်တော်တို့တတွေ အတိတ်အလွဲအမှားများကို သင်ခန်းစာယူပြီး လိမ္မာကြဖို့အချိန်တန်ပါပြီ။ အားလုံး မင်္ဂလာပါ။"
    },
    {
        "title": "နိုင်ငံတကာသုံးငွေကြေး",
        "content": "နိုင်ငံတကာသုံးငွေကြေး\n\nCHIT-CHAT ZIGZAG : ရောက်တတ်ရာရာ နိုင်ငံတကာသုံးငွေကြေး (Int’l Currency) တစ်ခုဖြစ်တဲ့ အမေရိကန်ဒေါ်လာ (US Dollar) ရဲ့အသေးဆုံးအစိတ်အပိုင်းက ဆင့် (Cent) ဖြစ်ပါတယ်။ အားလုံးသိကြတဲ့အတိုင်း ၁ ဒေါ်လာမှာ ဆင့် ၁၀၀ ရှိပါတယ်။ ဒေါ်လာကို ငွေစက္ကူ (Bank Note & Paper Money)အနေနဲ့ရော၊ ငွေအကြွေစေ့ (Coins or ‘Change’) အဖြစ်နဲ့ပါ ထုတ်ပါတယ်။ ငွေကြေးယူနစ်ပိုင်းခြားသတ်မှတ်မှု (Denomination) အရ ငွေစက္ကူမှာ အမြင့်ဆုံးတန်ဖိုး ဒေါ်လာ ၁၀၀ ကနေ ၅၀၊ ၂၀၊ ၁၀၊ ၅ ဒေါ်လာကနှေ အနိမ့်ဆုံး ၁ ဒေါ်လာတန်အထိ ငွေစက္ကူ ၆ မျိုး ထုတ်ပါတယ်။ ဒေါ်လာကို အကြွေစေ့ပုံစံနဲ့၁ ဆင့် (One Cent) ကနေ ၅ ဆင့် ၊ ၁၀ ဆင့် ၊ ၂၅ ဆင့် ၊ ဆင့် ၅၀၊ ပြီးတော့ အကြီးဆုံး ၁ ဒေါ်လာ အထိ ငွေအကြွေ ၆ မျိုး ထုတ်ပါတယ်။ ဒေါ်လာကို Buck (သို့) Greenback (ကျောကုန်းစိမ်း) လို့လည်း ခေါ်ပါတယ်။ ခေတ်စကားနဲ့ဆိုရင်တော့ “အစိမ်း” ပေါ့။ ဒါကြောင့် ဒေါ်လာ ၁၀၀ ကို 100 bucks (သို့)100 greenbacks လို့ ပြောဆိုနိုင်ပါတယ်။ ထူးခြားတာက ၁၀ ဒေါ်လာကို Eagle; ဒေါ်လာ ၁၀၀၀ ကို Grand လို့ ခေါ်ဝေါ်ကြသေးတာပါပဲ။ ငွေအကြွေမှာလည်း ၅ ဆင့်တန်ဖိုးရှိ အကြွေစေ့ကို Nickel; ၁၀ ဆင့်တန် အကြွေစေ့ကို Dime လို့ ခေါ်ပါတယ်။ “A dollar and a dime; A Dime a dozen; Nickel andDime” ဆိုတဲ့ အရေးအသားမျိုးတွေ တွေ့ဖူးကြမှာပါ။ “A Dime a dozen” ဆိုတာက တစ်ဒါဇင်မှ ၁၀ ဆင့်ပဲ ပေးရတယ်၊ ဈေး သိပ်ပေါတယ်လို့ ပြောတာ။ Nickel and Dime ဆိုတာကလည်း ငွေကြေးတန်ဖိုးသေးနုပ်၊ မပြောပလောက်၊ အရေးမပါဆိုတဲ့သဘောနဲ့ ပြောတာပါ။ မြန်မာတွေပြောသလို ငါးပြား၊ ဆယ်ပြား ပါမွှား ပေါ့ဗျာ။ဒါကြောင့် “Selling your pride or belief for a nickel and dime.” ဆိုတာက “မာနတွေ၊ ယုံကြည်ချက်တွေကို ပေါပေါလောလော ရောင်းပစ်တယ်၊ လွယ်လွယ် စွန့်လွတ်တယ်” လို့ ပြောတာပါ။ နီနီခင်ဇော် က သူ့ရဲ့ “မျှော်လင့်ချက် တစ်စုံတစ်ရာ” သီချင်းထဲမှာ ယုံကြည်တာတွေ မစွန့်လွတ်စမ်းပါနဲ့လို့သတိထောက်ပေးထားပါတယ်။ “Don't nickel and dime me.\" ဆိုတာက လောဘကြီးတဲ့သူတွေကို “ချိုရော သားရေရော မခွာဖို့” တောင်းဆိုတဲ့စကားပါ။ Nickel and Dime နဲ့ပတ်သက်လို့ Country အဆိုတော် Dolly Parton ဆိုထားတဲ့ “Nickels and Dimes” ဆိုတဲ့သီချင်းလေး ရှိပါတယ်။ လမ်းထောင့်မှာဂစ်တာတီးသီချင်းဆိုလို့ရတဲ့ ငါးပြား၊ ဆယ်ပြားစေ့လေးတွေနဲ့ ဝမ်းကျောင်းနေရတဲ့ ကလေးမလေးတစ်ယောက်ရဲ့ ဘဝကို ဖော်ကျူးထားတာပါ။ ဒီသီချင်းလေးနဲ့ ရသတူတဲ့ နောက်သီချင်းလေးတစ်ပုဒ်က Helen Reddy ရဲ့ “Keep on Singing” ပါ။ အလိုက်တူ မြန်မာသီချင်းလေးက ဘိုဘိုဟန် ရဲ့ “ဒီက ချစ်လိုက်ရတာ” ဖြစ်ပါတယ်။ဝါသနာရှင်တွေ နားထောင်ဖို့အတွက် “Nickels and Dimes” သီချင်းလေးကို တင်ပေးလိုက်ပါတယ်။ ကျွန်တော်တို့ရဲ့ မြန်မာငွေတစ်ကျပ်မှာ ပြား ၁၀၀ ရှိပေမယ့် ဒီနေ့ခေတ်မှာ “ပြား” ဆိုတာ အခေါ်အဝေါ်အဖြစ်သာ ကျန်ပါတော့တယ်။ တန်ဖိုးသေးနုပ်လွန်းလို့ ငွေအကြွေကို အနုပ်လို့ခေါ်တာလို့ မှတ်သားမိပါတယ်။ “ပြား” နဲ့ပတ်သက်ရင် တစ်ချိန်တုန်းက တစ်ပြားလေးကအစ အသုံးဝင်တဲ့ သမိုင်းသက်သေရှိပါတယ်။ ရွှေတိဂုံဘုရား အနောက်ဘက်မုခ်က နှစ်ပြားတန်ဆောင်းဆိုတာ လူတစ်ယောက်ကို နှစ်ပြားစီ ထည့်ဝင်ပြီး တည်ဆောက်ခဲ့ကြတာပါ။ နောက်တစ်ခု ကျွန်တော့်ခေါင်းထဲ စွဲကျန်နေတာက “ကျွန်မတို့ယိမ်းက ခြောက်ပြားတန်ရှင့် သောက်စားမှန်အောင်ယိမ်းလိုက်ကြစို့” ဆိုတဲ့ “ခြောက်ပြားတန်ယိမ်း” ဇာတ်သဘင် စာချိုးလေးပါ။ ညကြေးနည်းနည်းပဲရတဲ့ ယိမ်းသမလေးတွေရဲ့ဘဝကို ပေါ်လွင်စေပါတယ်။ အခုတော့ အကြွေစေ့တွေလည်း ပျောက်ခြင်းမလှ ပျောက်ကုန်ကြပါပြီ။ ဟိုးတုန်းက အစိုးရရုံးမှာလုပ်တဲ့ အောက်တန်းစာရေး တစ်ဦးရဲ့လစာက ၁၂၆ ကျပ်ပါ။ ၁၉၇၄ မှာ ကျွန်တော်အလုပ်သင်ဝန်ထမ်းအဖြစ် ရုံးအလုပ်စဝင်တော့ လစာ ကျပ် ၁၃၀ ပဲရခဲ့ပါတယ်။ အခုခေတ်မှာတော့ အစိုးရဌာနဆိုင်ရာမှာ လုပ်သူတွေတောင် အဲဒီ အနိမ့်ဆုံး ၁၃၀ ထက် အဆတစ်ထောင်လောက် ပိုရနေကြသလို၊ ကုမ္ပဏီဝန်ထမ်းတွေဆို အဆတစ်သောင်းလောက် ပိုတဲ့လစာမျိုး ရနေပါပြီ။ ဒီတော့ ခေတ်သစ်မြန်မာတွေလည်းအမေရိကန်တစ်ဒေါ်လာကို ၁,၃၀၀ ကျပ် ပေးပြီး ဝယ်တတ်နေပါပြီ။ ပလေးဘွိုင်းသန်းနိုင်ရဲ့ သီချင်းထဲကလို “နေ့တွေ ညတွေကို ဖြတ်သန်းပြီး ငါပျော်နေတယ်” လို့ ဆိုရမလား၊ စိုင်းထီးဆိုင် သီချင်းထဲကလို “ငါမငတ်သေးဘူး၊ ငါမငတ်သေးဘူး၊ ဗုဒ္ဓတရားရေ မခန်းသရွေ့ပေါ့” လို့ ဆိုရမလားပဲဗျာ။ ဘာပဲဖြစ်ဖြစ်ပါ ကျွန်တော်တို့တတွေလည်းဟိုယိမ်း ဒီယိမ်းနဲ့ ခြောက်ပြားတန်ယိမ်းလေး က,ရင်း ဆက်လက် ရှင်သန်နေကြရအောင်။ Let Us Sing A Song of Sixpence. ကျွန်မတို့ယိမ်းက ခြောက်ပြားတန်ရှင့် သောက်စားမှန်အောင် ယိမ်းလိုက်ကြစို့။ အားလုံး မင်္ဂလာပါ။"
    },
    {
        "title": "STAY HUMBLE",
        "content": "STAY HUMBLE\n\nHumble ဆိုတဲ့ စာလုံးလေးက ကျွန်တော်တို့နဲ့ သိပ် မစိမ်းပေမယ့် ကျင့်ကြံဖို့ကျတော့ ခက်လို့ နေပါတယ်။ အဘိဓာန်ကတော့ Humble ကို “နှိမ့်ချမှုရှိသော၊ ထောင်လွှားမှု မရှိသော” လို့ အနက်ဖွင့်ပါတယ်။ ဒုတိယအဓိပ္ပာယ်က “အောက်ခြေ၊ အညတရ၊ သာမည” ဖြစ်ပါတယ်။ သဘာဝအရ လူတချို့ဟာ ကိုယ့်ကိုယ်ကိုယ်နှိမ့်ချခြင်း မပြုကြဘဲ၊ မာနကိုသာ ရှေ့တန်းတင်ပြီး ပလွှားချင်နေကြတယ်။ ဘဝ မမြှင့်ဘဲ၊ ဘဝင်မြင့်နေတတ်ကြတယ်ပေါ့။နှိမ့်ချတာနဲ့ ပတ်သက်လို့ ကျွန်တော်မှတ်သားဖူးတဲ့ အဆိုအမိန့်လေးက“မင်း ဘယ်လောက်ကြီးတဲ့ အိမ်ကြီးနဲ့ နေနေ၊ ဘယ်လောက်ခေတ်မီတဲ့ ကားကြီးပဲ စီးစီး၊ ဘဏ်ထဲမှာ ငွေတွေ ဘယ်လောက် ရှိရှိ၊ ကျုပ်တို့ရဲ့အုတ်ဂူတွေကတော့ တရွယ်တည်းပါပဲ။ ဘာမှ ထောင်လွှား မနေပါနဲ့” တဲ့။အုတ်ဂူဆိုလို့ ကျွန်တော်တို့ဆီမှာ ဂူသွင်းမြှုပ်နှံမှု (Entombment) မလုပ်နိုင်ကြတော့ဘဲ၊ သေသူကို မီးသြင်္ဂိုဟ် (Cremation) လိုက်ကြရတာပါပဲ။ ဒီတော့ မသေခင် ဘယ်လောက် ချမ်းသာ ချမ်းသာ၊ ဘယ်လောက် ဆင်းရဲ ဆင်းရဲ နောက်ဆုံးမှာ သေတော့ အားလုံးပြာ ဖြစ်သွားကြရတာပဲ။ “The death – The Leveller.” ပေါ့၊ သေခြင်းတရားသာလျှင် လူတွေအားလုံးကို တန်းတူဖြစ်အောင် တန်းညှိပေးနိုင်သူလို့ ဆိုနိုင်ပါတယ်။ နှိမ့်ချခြင်းနဲ့ အေးငြိမ်းရာကို ရှာဖွေနိုင်ကြပါစေ။ အားလုံး မင်္ဂလာပါ။"
    },
    {
        "title": "FINDERS KEEPERS, LOSERS WEEPERS",
        "content": "FINDERS KEEPERS, LOSERS WEEPERS\n\nတလောက ကျွန်တော်တို့ရဲ့ ဂျပန်မိတ်ဆွေတစ်ဦး Shopping Mall တစ်ခုမှာ ပိုက်ဆံအိတ် မေ့ကျန်ခဲ့ပါတယ်။ အဲဒီပိုက်ဆံအိတ်ကို အမျိုးသားတစ်ယောက် ယူသွားတာ CCTV ထဲမှာ ပေါ်နေပေမယ့် ယနေ့ထိ ပြန်လည်ပေးအပ်ခြင်း မရှိခဲ့ပါ။ ပိုက်ဆံအိတ်ပျောက်တဲ့ ဂျပန်လူမျိုးက ပြောသွားတယ် “မင်းတို့ မြန်မာတွေ ဒီလိုပဲလားကွာ၊ကောက်ရတဲ့ပစ္စည်းကို ပြန်မပေးတတ်ကြဘူးလား” တဲ့။ ဟုတ်ပါတယ် ကျွန်တော်တို့မြန်မာတွေဆီမှာ တွေ့ရင် ပြန်ပေးတတ်တဲ့အကျင့် အတော့်ကို နည်းပါးလို့နေပါတယ်။ သူတို့ဆီမှာတော့ အများပြည်သူ သွားလာနေတဲ့ နေရာတွေမှာ တွေ့ရှိပစ္စည်းအပ်နှံစင်တာ (Lost and Found Center) တွေ ရှိပါတယ်။ ဘာပဲ ကောက်ရ ကောက်ရလူမှုရေးအသိအပြည့်နဲ့ ပြန်အပ်လေ့ရှိပါတယ်။ ဒါကြောင့် ပစ္စည်းပျောက်သူဟာ Lost and Found Center မှာ သွားပြန်ရွေးယူရုံပါပဲ။ ကျွန်တော်တို့ဆီမှာတော့ ပျောက်တဲ့ပစ္စည်းတချို့ကို ရွှေဘုံသာလမ်းက သူခိုးဈေးလို့ခေါ်တဲ့ အဟောင်းတန်းမှာ (ကံကောင်းရင်) ပြန်တွေ့နိုင်ပါတယ်။ ငွေပါတဲ့ ပိုက်ဆံအိတ်လိုဟာမျိုးတော့ မရနိုင်ဘူးပေါ့ဗျာ။တချို့ကျတော့ ပါတဲ့ငွေထုတ်ယူပြီးတော့ မှတ်ပုံတင်တို့ ကားလိုင်စင်တို့လိုဟာတွေ ပြန်ပေးလို့ ကျေးဇူးတင်ရပါသေးတယ်။ မြန်မာစကားမှာ ရေအဆုံး ကုန်းတစ်ဝက် ဆိုပေမယ့် ကုန်းပေါ်မှာပျောက်လည်း ဆီပုံး ဆုံးပြီ ဖြစ်နေပါတယ်။ အင်္ဂလိပ်စကားမှာလည်း “Finders keepers, losers weepers. တွေ့သူ အပိုင်ယူ၊ပျောက်သူ ဗလောင်ဆူ” ဆိုတဲ့ ဆိုရိုးလေးရှိပါတယ်။ ဒါပေမဲ့ သူတို့ကျတော့ အခွင့်သာတာတောင် အမြတ်မထုတ်ဖို့ စာနာစိတ်တွေ၊ လူမှုရေးအသိစိတ်တွေ၊ ပြည်သူ့နီတိ (Civics) တွေ ငယ်စဉ်ကတည်းက သင်ကြားလေ့ကျင့်ပေးထားလို့ တွေ့သူအပိုင်မယူကြဘဲ ပိုင်ရှင်ထံ ပြန်ပေးကြပါတယ်။ ကျွန်တော်တို့ မြန်မာနိုင်ငံလိုဘာသာရေး အဆုံးအမတွေကြောင့် ဗြဟ္မစိုရ်တရားတွေ စိုးမိုးနေသင့်တဲ့လူတွေဆီမှာ ကောက်ရပစ္စည်း ပြန်ပေးတတ်တဲ့အကျင့်မျိုးကို အမျိုးသားရေး လက္ခဏာတစ်ရပ်အဖြစ် ထွန်းကားသည်ထက် ထွန်းကားလာအောင် ဝိုင်းဝန်းပျိုးထောင် မွေးမြူပေးကြပါစို့လားခင်ဗျာ။ အားလုံး မင်္ဂလာပါ။"
    },
    {
        "title": "LORD BUDDHA & BUDDHISM",
        "content": "LORD BUDDHA & BUDDHISM\n\nဗုဒ္ဓမြတ်စွာနှင့် ဗုဒ္ဓဘာသာဗုဒ္ဓဘာသာဆိုင်ရာ အင်္ဂလိပ်စာရေးသားချက်များကို ဖတ်ရှုရာတွင် အခက်အခဲကြုံရကြောင်း ဆိုလာသူများအတွက် အသုံးဝင်မယ့်စကားလုံးတွေ၊ ဝေါဟာရတွေကို တတ်နိုင်သမျှ စုစည်းဖော်ပြလိုက်ပါတယ်။ အားလုံးသိကြတဲ့အတိုင်း ကျွန်တော်တို့ကိုးကွယ်တဲ့ဘာသာ(Religion)က ဗုဒ္ဓဘာသာ(Buddhism)ပါ။မြန်မာပြည်မှာ ထွန်းကားတဲ့အယူဝါဒက ထေရဝါဒဗုဒ္ဓဘာသာ(Theravada Buddhism) ဖြစ်ပါတယ်။ ဗုဒ္ဓဘာသာကို သက်ဝင်ယုံကြည်သူတွေကိုတော့ ဗုဒ္ဓဘာသာဝင်(Buddhist)လို့ ခေါ်ပါတယ်။ ဗုဒ္ဓဘာသာဝင်တို့ရဲ့ အထွတ်အမြတ်ဖြစ်တဲ့ ဗုဒ္ဓမြတ်စွာဘုရားကိုတော့ (Lord Buddha) လို့ ခေါ်ပြီး၊ ကြည်ညိုသောအားဖြင့် မြတ်ဗုဒ္ဓ၊ဗုဒ္ဓမြတ်စွာဘုရား (Exalted Buddha - The Enlightened One) လို့ ခေါ်ဝေါ်ရေးသားကြပါတယ်။ သင်္ကရိုက်ဘာသာ(Sanskrit)နဲ့ ရေးသားထားတဲ့စကားလုံးတွေဖြစ်တဲ့ “သ” ကို စ-သံ၊ “ဝ” ကို ဗ-သံ နဲ့ အသံလှယ်ကာ ရေးလေ့ရှိကြောင်း သတိပြုစေလိုပါတယ်။ ဒါကြောင့် သံဃာကို Sangha(ဆန်ဂါ)၊ သံသရာကို Samsara(ဆန်ဆရာ)၊ ဝိပဿနာကို Vipassana (ဗိပါဆနာ) လို့ ရေးကြ အသံထွက်ကြ ရပါတယ်။လေ့လာသူတို့အတွက် အောက်ပါဝေါဟာရတွေကို စုစည်းတင်ပြပေးလိုက်ပါတယ်။သာသနာ (Sasana)ကံ-ကြမ္မာ (Karma) နိဗ္ဗာန် (Nirvana) သံသရာ (Samsara); (birth-death-rebirth cycle)ရတနာမြတ်သုံးပါး (The Triple Jewels or The Triple Gems _ Buddha; Dharma; Sangha)ဓမ္မစြင်္ကာ (Dharmachakra)ဘုရား-ဗုဒ္ဓမြတ်စွာဘုရား (Buddha); (The enlightened one); (The awakened one)တရား-ဓမ္မ (Dharma); (Discourse / Teaching) သံဃာ (Sangha);(Buddhist Monk) သီလ (Precepts) (ငါးပါး)သီလပေး (administer five Precepts) သြဝါဒပေး-တရားဟော (deliver Ovadakatha / deliver sermons) ဥပုသ်-ဥပုသ်စောင့်ခြင်း (Sabbath) (Keeping Sabbath) ဥပုသ်နေ့ (The Sabbath day)အဖိတ်နေ့ (Eve of the Sabbath day or the day before Sabbath day)ပရိတ်ရွတ် (recite Prittas)ကောင်းမှုကုသိုလ် (Merits - Meritorious Deeds)မေတ္တာ-မေတ္တာပို့ (Loving Kindness); (dispense loving kindness or metta)အမျှေဝ (share the merits gained)သာဓု၊သာဓု၊သာဓု (Well done! Well done! Well done!) တရားထိုင်၊တရားထိုင်ခြင်း (Meditate - Meditation)ဝိပဿနာ (Vipassana)ဆုတောင်းခြင်း (Pray-Praying-Prayer)ဆုတောင်းပြည့် (fulfilled prayer)ဆုတောင်းမပြည့် (unanswered prayer)ဆုတောင်းမေတ္တာ-ဆုတောင်းမေတ္တာပို့၊ မာပါစေသာပါစေဆုတောင်းပေး၊ မာစေသာစေ ဆုတောင်းမေတ္တာပို့ (Wishes)(wishing one’s health & happiness)စေတနာ (Mental Intent or Cetana)လှူဒါန်း-အလှူရှင်-ပေးကမ်းစွန့်ကြဲသူ (donate-Donation)(donar)စေတနာရှင်၊ ကောင်းမှုကုသိုလ်ပြုရာသို့ လာရောက်လှူဒါန်းသူများ၊ သူတပါး မာပါစေကြောင်း လာရောက်နှုတ်ဆက်သူများ၊ လာရောက်အားပေးသူများ (Wellwisher - Benefactor)ရေစက်ချ (Libation)ပန်း-ဆီမီး-အမွှေးတိုင်ဆက်ကပ်ခြင်း (offering flowers; lights; incenses)လှူဖွယ်ပစ္စည်းအစုစု (Offertories)ပဉ္ဇင်းတက်-ဘုန်းကြီးဝတ်ခြင်း (Ordain - Ordination)ကိုရင်-ကိုရင်ဝတ် (Novice - Novitiation)သာသနိကအဆောက်အုံ (Religious Edifice)စေတီ (Pagoda) e.g. Shwedagon pagodaစေတီရံ-စေတီငယ်-စေတီပုထိုး (Stupa)ဘုရားကျောင်း-ဂူဘုရား(Temple) e.g. Ananda templeပရိဝုဏ်-ပရဝဏ် (Precinct) ဘုရားကျောင်းကန်၏ပရဝဏ်ဘုရားရုပ်ပုံ၊ရုပ်ထု (Buddha image; icon; Buddha statue)ဗုဒ္ဓဘာသာယုံကြည်ကိုးကွယ်သူများ (Devotee; Buddhist devotees) ဗုဒ္ဓဘာသာဝင်ဘုရားဖူး-ဘုရားဖူးသွားရောက်ခြင်း(Pilgrim / Pilgrimage)ကျောင်းကန်ဘုရားသွားရောက် (visit pagodas & visit monastery)သင်္ကန်း (Yellow Robe; Saffron Robe) ဝါဆိုသင်္ကန်း (Waso robe)ကထိန်သင်္ကန်း (Kathina robe)မသိုးသင်္ကန်း  (Matho Thingan or Non-stale robe)ဗောဓိပင်-ဗောဓိညောင် (Bo; Bodhi Tree)ငရဲ (Purgatory; Hell; Underworld) ယမမင်း-ငရဲမင်း (King of Hell) သေမင်း (Death)ကူးတို့ခ (Ferriage)ထပ်မံစုဆောင်းပြီး ဆက်လက်ဖော်ပြပေးပါဦးမယ်။ အားလုံး မင်္ဂလာပါ။"
    },
    {
        "title": "လူတချို့ကိုသိဖို့ သူတို့ကိုကြည့်ဗျို့",
        "content": "လူတချို့ကိုသိဖို့ သူတို့ကိုကြည့်ဗျို့\n\nလူတချို့ကိုသိဖို့ သူတို့ကိုကြည့်ဗျို့Squalid life of SquattersSqualor or SquatterIs that the treatment they got in civilized world?Who's going to destruct the poverty! Credit to uploader."
    },
    {
        "title": "Future Mother of Burma",
        "content": "Future Mother of Burma\n\nအမေကိုခေါ်ဝေါ်တဲ့ ဝေါဟာရစကားလုံးတွေဟာ ဘာသာစကားတွေ တော်တော်များများမှာ တူညီနေကြတယ်လို့ ဘာသာဗေဒပညာရှင်တွေက ဆိုပါတယ်။ မြန်မာက အမေ၊ မေမေ ခေါ်ကြသလို၊ အင်္ဂလိပ် ကလည်း Mother, Mummy, Ma, Mater လို့ ခေါ်ကြပါတယ်။ အရိုးဆုံးအဓိပ္ပါယ်ဖွင့်ရရင် မိခင်ဆိုတာ ကိုယ့်ကို မွေးဖွားပေးသူပါ။\"Mother\" is someone who gave birth to you. ဒါကြောင့် မွေးမေမေကို Birth mother; မွေးစားအမေကို Foster mother or Adoptive parent လို့ ခေါ်ပါတယ်။ အမေအရင်းကိုတော့ Biological mother လို့ခေါ်ပြီး၊ အမေအရင်းမဟုတ်ပေမယ့် မွေးစားလို့ တရားဝင်ပိုင်ခွင့်ရသူကို Legal parent လို့ခေါ်ပါတယ်။ နောက်မိခင်တစ်မျိုးကတော့ သူများသန္ဓေကို ကိုယ့်သားအိမ်နဲ့ အငှားကိုယ်ဝန်ဆောင်ပြီး၊ ကိုးလလွယ် ဆယ်လဖွားပေးရသူ Surrogate mother ပါ။ သူလည်း မိခင်ရင်းမဟုတ်ပေမယ့် လေးစားထိုက်တဲ့ မိခင်တစ်ဦးပဲ ဖြစ်ပါတယ်။မိခင်ကို မြန်မာက အမေလို့ခေါ်ကြသလို၊ အင်္ဂလိပ်က Ma; Mummy; Mum လို့ ခေါ်တယ်။As my ma used to say, you can't spend what you ain't got. (ကိုယ့်ရှိမှ ကိုယ်စားရမှာဆိုတာ ကျွန်တော့အမေ ပြောနေကျစကားပါ။) \"Mom; Mommy\" တို့ကတော့ အမေကို အမေရိကန်တွေခေါ်တဲ့ အခေါ်ကွဲတွေပါ။ မေမေနဲ့ဖေဖေကို သိပ်လွမ်းတာပဲဆိုရင် အမေရိကန်တွေက I miss my mum & dad a lot.လို့ သုံးကြတယ်။ အင်္ဂလိပ်ရဲ့ Mater (မာတာ - မေတာ) ကို မိမိပညာဆည်ပူးရာတက္ကသိုလ်၊ ကျောင်းတော်ကြီး (သို့) အမိတက္ကသိုလ် \"Alma Mater\" လို့ တင်စားခေါ်ဝေါ်တဲ့ စကားရှိပါတယ်။ ဒါဟာလည်း မိခင်ကို အလေးထားဂုဏ်ပြုတဲ့ သာဓကတွေထဲက တစ်ခုပါ။နိုင်ငံတကာမှာ အမေနဲ့ပတ်သက်လို့ ရေးသားဖွဲ့ဆိုကြတာတွေအများကြီး ရှိပါတယ်။ ကျွန်တော်ကြိုက်ခဲ့တဲ့ တေးသီချင်းတချို့ကို တင်ပြလိုက်ပါတယ်။ ၁၉၅၄ မှာ ရော့ဘုရင်ကြီး အဲလ်ဗစ် ပရက်စလီ(Elvis Presley) ဟာ သူ့မိခင်အတွက် \"That's alright, mama (အဆင်ပြေပါတယ် မေမေ)\" ဆိုတဲ့ တေးသီချင်းနဲ့ အောင်မြင်ခဲ့ပါတယ်။ ၁၉၆၅ မှာ ဘော့ဒီလင် (Bob Dylan) ဟာ\"It's alright, ma (I'm only bleeding) - \"ကျွန်တော် ဘာမှ မဖြစ်ပါဘူး အမေ (သွေးလေးနည်းနည်း ထွက်သွားရုံလောက်ပါ) သီချင်းနဲ့ အောင်မြင်ခဲ့တယ်။ ဆွီဒင်နိင်ငံသား အက်ဘာ(Abba)အဖွဲ့ရဲ့ ၁၉၇၉ မှာ ကျော်ကြားခဲ့တဲ့သီချင်းကတော့ \"Does your mother know? (မင်းအမေ သိပါလေစ) ဖြစ်ပါတယ်။\"Mother knows best (အမေ အသိဆုံးပါ)\" ကတော့ ကာတွန်းဆရာကြီးဝေါ့ဒစ်စနီ(Walt Disney) ရဲ့ ၂၀၁၀ မှာ လူကြိုက်များတဲ့ Tangled ရုပ်ရှင်ကားရဲ့ ဇာတ်ဝင်တေး တစ်ပုဒ်ဖြစ်ပါတယ်။ကနေ့အထိ လူကြိုက်ဆဲ country သီချင်းတစ်ပုဒ် \"Take Me Home, Country Roads\" သီချင်းထဲမှာ\"West Virginia, mountain mama\" ဆိုပြီး၊ အနောက်ဗာဂျီနီးယားက မိခင်တောင်တန်းကြီးရယ်လို့ တင်စားရေးဖွဲ့တာမျိုး တွေ့ရပါတယ်။ ကျွန်တော်တို့အားလုံးလည်း မြန်မာပြည်ရဲ့ ရှေ့ဆက်လျှောက်ရမယ့် ခရီးကြမ်းရှည်ကြီးကို ရဲရဲဝံ့ဝံ့ လျှောက်လှမ်းနေရှာတဲ့ ကျွန်တော်တို့ရဲ့ဒီမိုမိခင်ကြီး \"အမေစု\" ကို ကျွန်တော်တို့တတွေစည်းစည်းလုံးလုံး ညီညီညွတ်ညွတ်နဲ့ ဝန်းရံကြပါစို့လားဗျာ။"
    },
    {
        "title": "Bear Hug – What a Huggin",
        "content": "Bear Hug – What a Huggin\n\nလူတစ်ဦးနဲ့တစ်ဦး တွေ့ဆုံတဲ့အခါ လက်ဆွဲနှုတ်ဆက်သလိုမျိုး တချို့ဒေသတွေမှာ Bear hug လို့ ခေါ်တဲ့ ဝက်ဝံဖက် ဖက်ပြီး နှုတ်ဆက်လေ့ရှိပါတယ်။ Bear hug ဆိုတာ ပွေ့ဖက်ပုံပွေ့ဖက်နည်း တစ်မျိုးပါ။ အဘိဓာန်ကတော့ “ရင်ချင်းအပ်၍ အားပါးတရ ဖက်ခြင်း” လို့ အနက်ပေးပါတယ်။ ဝက်ဝံနှစ်ကောင်တွေ့ရင် ဖက်ကြတဲ့ပုံစံမျိုးပါ။ဆိုဗီယက်ယူနီယံကြီး (ယခု ရုရှားနိုင်ငံ) ကောင်းစားစဉ်က နိုင်ငံ့ခေါင်းဆောင်ကြီးတွေဟာ Bear hug နည်းနဲ့ နှုတ်ဆက်ကြတယ်တဲ့။ ရုရှားတွေက လူကောင်ထွားထွားကြီးတွေဆိုတော့ သူတို့ရဲ့အဖက်ကို ခံရတဲ့သူကတော့ မလွယ်ဘူးလို့ ဆိုကြပါတယ်။ ဒီတော့ Bear hug ဆိုတာ နွေးနွေးထွေးထွေး ယုယုယယ ကြင်ကြင်နာနာထွေးပိုက်ခြင်းထက် “ခပ်ကြမ်းကြမ်းနဲ့ ခပ်တင်းတင်း ပွေ့ဖက်ခြင်း” (a rough, tight embrace) သဘော ဖြစ်နေပါတယ်။ စီးပွားရေးလောကမှာလည်း Bear hug ဆိုတာ ရှိပါတယ်။ ကုမ္ပဏီတစ်ခုက အခြားကုမ္ပဏီတစ်ခုရဲ့ ရှယ်ယာတွေကို ပေါက်ဈေးထက် ဒါမှမဟုတ် တန်ရာတန်ကြေးထက် ဈေးပိုပေးပြီး ဝယ်လိုက်တာမျိုးပါ။တစ်ဘက်လူ မရောင်းချင်ရောင်းချင်လာအောင် ငွေကြေးအဆမတန်သုံးပြီး ဝက်ဝံဖက် ဖက်လိုက်တယ်ဆိုတဲ့ အဓိပ္ပာယ်ဖြစ်ပါတယ်။ ဈေးအဆမတန်ပေးပြီး ဆွဲစိလိုက်တယ်လို့ပြောရင် ရမလားပဲ။ ဘာပဲဖြစ်ဖြစ် ပွေ့ဖက်တယ်ဆိုရင်တော့ ရင်းနှီးချစ်ခင်မှု၊ နွေးထွေးကြင်နာမှုအငွေ့အသက်တွေ ပါသင့်ပါတယ်။ Bear hug ကတော့ခပ်ကြမ်းကြမ်းဆိုတော့ အဖက်ကြမ်းနေပါပြီ။ အဖက်ကြမ်းရင်တော့ အကြမ်းဖက်သူ ဖြစ်သွားပါလိမ့်မယ်။ အဖက်ကြမ်းကနေ အကြမ်းဖက်မဖြစ်ဖို့တော့ လိုပါလိမ့်မယ်။ အရာရာကို စာနာစိတ်နဲ့ နွေးနွေးထွေးထွေး ကြင်ကြင်နာနာ ပွေ့ဖက်နိုင်ကြပါစေ။ အားလုံး မင်္ဂလာပါ။"
    },
    {
        "title": "ကိုယ့်လက်က လုပ်တာတွေကို",
        "content": "ကိုယ့်လက်က လုပ်တာတွေကို\n\nTHOUGHT OF THE WEEK – JAN 17, 2016 ဒီအပတ်တော့ “What your hands do, it's your own eyes that've seen. (ကိုယ့်လက်က လုပ်တာတွေကို ကိုယ့်မျက်လုံးတွေက မြင်တယ်)” ဆိုတဲ့ အဆိုအမိန့်လေးကို မျှဝေပါရစေ။ မြန်မာတွေပြောလေ့ရှိတဲ့ “ဘယ်သူသိသိ မသိသိ ကိုယ်စောင့်နတ်က သိတယ်” ဆိုတာမျိုးပါ။ ဒါက သွားလေသူ ဂျမေကာနိုင်ငံသား Reggae (ရက်ဂေး) တေးဂီတ အကျော်အမော် Bob Marley (ဘော့မာလီ)ရဲ့ “Pass it on” သီချင်းထဲက စာသားလေးပါ။ သူနဲ့သူ့ရဲ့ “Bob Marley and the Wailers (ဘော့မာလီ နှင့် ငိုကြွေးသူများ)” လို့ အမည်ရတဲ့တီးဝိုင်းဟာ ဖိနှိပ်သူ အစိုးရ၊ ဆင်းရဲချမ်းသာ မညီမျှမှု၊ဆင်းရဲမွဲတေမှုနဲ့ပတ်သက်တဲ့ အကြောင်းအရာတွေကို တေးသီချင်းတွေသီကုံးပြီး အသိပေးလှုံ့ဆော်ခဲ့ပါတယ်။ သူ့ရဲ့ ထိမိလှတဲ့ “What your hands do, It's your own eyes that've seen.” ဆိုတဲ့ ဒီစာသားလေးကတော့ လူတွေကို မိမိရဲ့ ကိုယ်ကျင့်တရားကို စောင့်ထိန်းကြဖို့ သတိပေးလို့ နေပါတယ်။ ကိုယ်ကျင့်တရားတွေဆယ်စုနှစ်နဲ့ချီပြီး ဆွေးမြေ့နေခဲ့တဲ့ ကျွန်တော်တို့ မြန်မာပြည်အတွက်ကတော့ လာဘ်ပေးလာဘ်ယူ တိုက်ဖျက်ရေးလို့ပဲ ကင်ပွန်းတပ်တပ်၊ အဂတိလိုက်စားမှု ပပျောက်ရေးလို့ပဲ မှည့်ခေါ်ခေါ် တောင်းနေကျလူတွေက အပိုင်းလေး-အပေးလိုင်းနဲ့ တောင်းစားနေသရွေ့တော့ ကျွန်တော်တို့ ပြည်သူတွေဘက်က ပေးမြဲ ပေးနေရဆဲပါပဲလို့။ အားလုံး မင်္ဂလာပါ။"
    },
    {
        "title": "မြန်မာစာကို တန်ဖိုးထားကြပါစို့",
        "content": "မြန်မာစာကို တန်ဖိုးထားကြပါစို့\n\nMRTV-4 ကြော်ငြာတစ်ခုမှာ “တတိုင်းမွှေး” ကို /တာ့ဒိုင်းမွှေး/ လို့ အသံထွက်ရမယ့်အစား /ဒ ဒိုင်း မွှေး/ လို့ မှားပြီး အသံထွက်သွားတယ်။ FM အစီအစဉ်တစ်ခုမှာလည်း “နားဝင်ချို” ကို /နဝင်ချို/ လို့ အဘိဓာန်ထဲကအသံထွက် အမှန်အတိုင်းမထွက်ဘဲ၊ /နားဝင်ချို/ လို့ ရေးထားတဲ့အတိုင်း သစ္စာရှိရှိနဲ့တစ်လုံးချင်းစီကို ထွက်သွားတာ ကြားရတာ တော်တော်လေး အဆင်မပြေလှပါဘူး။ ဒီလိုမျိုး အသုံးနည်းတဲ့ အသံထွက်တွေလည်းမဟုတ်၊ ကြားရခဲတဲ့အသံထွက်တွေလည်း မဟုတ်တဲ့အသံတွေကိုတောင် မှန်အောင်မထွက်နိုင်ကြတော့တာ ရင်နာဖို့ တော်တော်ကောင်းပါတယ်။ အထူးသဖြင့် ရုပ်သံဝန်ထမ်းတွေ အသံထွက်မှန်အောင်ကြိုးစားထားသင့်ပါတယ်။ ဒီလို အသံထွှက်အမှားတွေကို ကြားရတော့ ဆရာ မောင်သာနိုး ရဲ့ “မြန်မာစာ ဆင်းရဲကြပုံများ” ဆောင်းပါးကို သတိရမိလို့ မျှဝေပေးလိုက်ပါတယ်။ အားလုံး မင်္ဂလာပါ။ QUOTE မြန်မာစာဆင်းရဲကြပုံများ - မောင်သာနိုး ကိုလိုနီခေတ်က မြန်မာအချို့ဟာ သူတို့ မြန်မာစာ ညံ့ပါတယ်ဆိုတာကိုပဲ အသားယူစရာလို့အောက်မေ့ပြီး \"ကိုယ်တို့ကတော့ မြန်မာစာ ဆင်းရဲတယ်\" လို့ ကြွေးကြော်လေ့ ရှိကြတယ်။ မြန်မာစာဆင်းရဲတယ်ဆိုတော့ အင်္ဂလိပ်စာတော့ ချမ်းသာသလိုလို။ တကယ်က သေသေချာချာ ဆန်းစစ်ကြည့်ရင် သူပြောနေတဲ့ အင်္ဂလိပ် စကားကလည်း ဘိုကြက်ချေး အင်းဂလစ်၊ ဖွတ်ကျား အင်္ဂလိပ်စကား။ ကနေ့ လွတ်လပ်တဲ့ မြန်မာနိုင်ငံမှာတော့ဒီလို အခြောက်တိုက် လေလုံးထွားတတ်သူ မရှိသလောက် ရှားသွားပါပြီ။ ဒါပေမယ့် ပါးစပ်က မြန်မာစာညံ့ပါတယ်လို့ ထုတ်မပြောပေမယ့် လက်တွေ့ညံ့ပြနေသူတွေကတော့ ရှိနေတယ်။ ရှိသမှ ရိုးရိုးသာမန် အရပ်သားထဲမှာ မဟုတ်၊ အနုပညာစာပေနယ်ထဲမှာ ဝင်ဆန့်နေပြီး မြန်မာစာ ညံ့ပြနေတာ။ အဓိက ဆက်သွယ်ရေးမဏ္ဍိုင်အဖြစ်မြန်မာစာ၊ မြန်မာစကားသုံးနေသူ ဖြစ်ပါလျက် မြန်မာစာ ဟုတ္တိပတ္တိ မတတ်တာ။တေးဂီတသမားဆိုတာ ဘာသာစကားကို သုံးရသူပဲ ဖြစ်တယ်။ ခေတ်ပေါ် ဘာသာစကားကို သူလိုငါလို ပြောတတ်၊ ရေးတတ်တဲ့အပြင်၊ အနုပညာသမားဆိုမှတော့ ဂန္ထဝင်စာပေကိုလည်း အထိုက်အလျောက် ကျွမ်းဝင်ဖို့ လိုပေလိမ့်မယ်။ သီချင်းကြီး၊သီချင်းခန့်ဆိုတာတွေကို လေ့လာဖူးကာ ပျို့၊ ရတု၊ ဂန္ထဝင်ကဗျာများကိုလည်း ထဲထဲဝင်ဝင် ရှိသင့်တယ်။ အခုတော့ ရှေးဟောင်း ဂန္ထဝင်ဆိုတာ မပြောနဲ့ ၊ လွန်ခဲ့တဲ့ အနှစ် ၃-၄၀ က ကာလပေါ်တေးကိုတောင် နားဝေးနေသူတွေ တွေ့နေရတယ်။နန်းတော်ရှေ့ဆရာတင်ဆိုတာ ခေတ်ဟောင်း တေးရေးဆရာများထဲမှာ အရပ်သုံး ခေတ်ပေါ်စကားကိုအလွယ်ဆုံး သုံးနှုန်းရေးဖွဲ့တတ်သူပါ။ ဒါတောင် သူ့ရဲ့ \"လက်ရေတပြင်တည်း\" ကို ရွှေဉာဏ်တော်စူးပြီး \"လက်ရေတပြင်စီး\" ရယ်လို့ လုပ်လိုသူ ပေါ်ခဲ့ဖူးသေးတယ်။ ဒေါင်းလန်းကြီးနဲ့ စားကြတယ်ဆိုတော့ ထမင်းကို နှိုက်တဲ့ လက်အသီးသီးက ဟင်းရည်တွေဟာ တပြင်တည်း စီးဆင်းနေတယ်ပေါ့လေ။ နောက်မှ ဒီလိုမဟုတ်ရပါဘူး။\"လက်ရည်တပြင်တည်း\" ဆိုတာ \"တစိတ်တည်း တဝမ်းတည်း\" လို့ ဆိုလိုတာ ဖြစ်တယ်လို့ ဝိုင်းရေးကြ ထောက်ပြတော့မှ \"လက်ရည်တပြင်တည်း\" ဖြစ်လာတော့တာ။ ဒါတောင် \"မင်းဂံဘုတ်\" သီချင်းထဲက တောသူမလေး ခေါင်းပေါ်တင်လိုက်တာဟာ \"ရှန်တဘက်\" မဟုတ်ပါဘူး။ \"ရှာတဘက်\" ပါလို့ အဲဒီခေတ်ကိုကောင်းကောင်းမီလိုက်သူ လူထုဒေါ်အမာက ရှင်းပြပေမယ့် ခုထက်ထိ ဒီသီချင်းဆိုသူတိုင်းက \"ရှန်တဘက်\" နေတုန်းပဲ။မြို့မငြိမ်းကျတော့ နန်းတော်ရှေ့ထက် ခေတ်စကားကို ခေတ်စကားကို ထူးထူးခြားခြားလေးဖြစ်အောင် ကွန့်ပြီး သုံးတတ်သူဖြစ်တယ်။ သူ့တေးစာသားနဲ့လဲတွေ့ရော၊ ခေတ်ဂီတပညာရှင်ကြီးတွေ ခြောက်ပါးမှောက်ကုန်တော့တာပါပဲ။ (အယ်ဒီတာခင်ဗျာ။ ။ ငါးပါးမက မှောက်ကုန်တယ်လို့ ဆိုလိုတာ ဖြစ်ပါတယ်) ဒါကို ဆရာရဲ့ \"ပျို့မှာတမ်း\" သီချင်းလေးကို ပြန် ဆို ကကြ သံကြားတိုင်း ခံစားမိတယ်။ ပထမ မေဆွိ။ မနေ့တနေ့က ရီရီသန့်။ သီဆိုသူတွေကိုတော့ အပြစ်မတင်လိုပါဘူး။ သူတို့ကို သင်ကြားပြသပေးလိုက်တဲ့ ဆရာသမားများက ညွှန်ပြသလိုသူ့ခမျာ များ ဆိုကြရတာ ဖြစ်မှာပေါ့။ လုပ်ပုံက \"စားစား သွားသွား- နေ နေ၊ မောင့်အပေါ် ဗွေမယူပေါင်ရှင်\" တဲ့လေ။ အရေးအမှတ်မှားပြီး ဒီလို ဖြစ်သွားရသလား၊ လူတတ်လုပ်ပြီး တမင်ပြင်သလားတော့ မသိဘူး။ ကြည့်ရတာ \"မောင့်အပူပွေသူ\" ဆိုတဲ့ မြန်မာစကားအသုံးကို ဉာဏ်မမီလိုက်တာနဲ့ ထင်ရာကြဲလိုက်ကြပုံပါပဲ။\"အပူပွေ\" တယ်ဆိုတာ \"ဗျာပွေ\" တယ်နဲ့ အတူတူပါပဲ။ မိန်းကလေးက မောင့်အတွက် ပူပန်ရတဲ့ အပူတွေ ပွေနေသူပါ၊ ဗျာပွေရသူပါလို့ ပြောနေတာ ဖြစ်တယ်။ စားလေရာ သွားလေရာ နေလေရာ သူ့မှာ မောင့်အတွက် ဗျာပါပွေရတယ်လို့ ဆိုလိုတယ်။ မောင်ဘယ်သွားသွား၊ ဘယ်စားစား၊ ဘယ်မှာနေနေ၊ ဗွေမယူပါဘူးလို့ ဆိုလိုတာမဟုတ်ဘူး။တနေ့က ဆရာငြိမ်းရဲ့ \"မပြီးသေးသော ပန်းချီကား\" သီချင်းကို ဆိုသွားကြတာတွေ ကြားလိုက်ရ ပြန်တယ်။ ဆရာငြိမ်းရေးရင်းက \"ချစ်သူဟာလဲ မလှမ်းမကမ်းမှာ ရောက်နှင့်တဲ့ကာမြင်\" ရယ်လို့ ဖြစ်တယ်။ ဒါကို \"ရောက်နှင့်ခဲ့တာမြင်\" လို့ လုပ်သွားကြလေရဲ့။ သူ့ခမျာများ \"တဲ့ကာ\" မြန်မာစကားအသုံးကို မကြားဘူးရှာကြဘဲကိုး။ \"သွားတဲ့ကာ၊ လာတဲ့ကာ\" ဆိုတဲ့ အသုံးအနှုန်း မြန်မာစကားမှာ ရှိပါတယ်။ သူ့နေရာနဲ့ သူ့အဓိပ္ပါယ်နဲ့သူ ထိမိတဲ့ အသုံးအနှုန်းကလေး ဖြစ်တယ်။ ဒါနဲ့ \"ခဲ့တာ\" အစားဝင်လို့ မရပါဘူး။မြန်မာစကားမှာ \"လေသွေးတယ်\" ဆိုတာ တော်တော်ရိုးပါတယ်။ နှင်းဆီ အဖူး အငုံလေးတွေကို လေသွေးလိုက်တော့ ဟိုယိမ်းဒီယိမ်းနဲ့လုပ်လီလုပ်လဲ့ ဖြစ်နေတာကို ခေတ်ဟောင်း တေးရေးပညာရှင်က \"သွေးကာချီ ဖူးပွင့်ငုံဝေစီ\" လို့ လှလှပပလေး ဖွဲ့နွဲ့ထားပါတယ်။ ဒါကို ခေတ်ပြန်ဆိုသူက \"ပွေ့ကာချီ ပွေ့ကာချီ ဖူးပွင့်ငုံဝေစီ\" လုပ်ပစ်လိုက်တော့ ပျက်ရော။ ရုန့်ရင်းကြမ်းတမ်းလိုက်တဲ့ ဖြစ်ခြင်း။ မိန်းမပျိုကလေးရဲ့ ကိုယ်လုံးလေးကို ရာဂုမ္မတ္တကြီးတဦးက ပွေ့ချီသွားတာကိုမြင်လိုက်ရတော့တယ်။သက်ရှိ ခေတ်ဟောင်းတေးရေးဆရာတဦးကတော့ ရုပ်မြင်သံကြားတွေ့ဆုံခန်းမှာ သူ့သီချင်းစာသားကို မှားဆိုတဲ့အတွက် ဒုက္ခရောက်ရပုံကို ညည်းတွားရှာတာကို ကြားလိုက်ရဖူးတယ်။ သူ့ရေးရင်းက \"ရှမ်းမလေးတွေ အချောရယ် ပေါတယ်\" လို့ရေးတာ၊ ချောမောလှပတဲ့ ရှမ်းမလေးတွေ ပေါများ ပါတယ်ပေါ့။ဒါကို \"ရှမ်းမလေးတွေ ချောတယ် ပေါတယ်\" လုပ်ပစ်လိုက်တော့ သွားရော၊ ရှမ်းမလေးတွေဟာ ချောလဲ ချောတယ်၊ ပေါလဲ ပေါတယ်လို့ ဖြစ်သွားလေတော့တာပ။နိုင်ငံကျော် သြင်္ကန်သီချင်းတပုဒ်မှာ စာသားက \"မြနန္ဒာ ရေညိုညို ရစ်ကာသန်းတဲ့ ရွှေမန်းတောင်ရိပ်\" ရယ်လို့ ဖြစ်ပါတယ်။ ကိုအံ့ကြီး သီဆို အသံသွင်းထားရမှာလည်းအဲဒီအတိုင်းပဲ ကြားနိုင်ပါတယ်။ ဒါကို နောက်ပေါက် အဆိုတော်တဦးက \"မြလေးလေးနန္ဒာ ရေညိုညို ရစ်ကာသန်းတော့\" ရယ်လို့ ဖျက်ဆီးပစ်လိုက်တယ်။ \"မြနန္ဒာ\" ကို \"မြလေးလေးနန္ဒာ\" လုပ်ပစ်တာက ရှိရင်းစွဲ စာသားနဲ့တင် စည်းဝါးကိုက်အောင် မဆိုနိုင်ရှာလို့ - လို့ နားလည်ရတယ်။ \"ရစ်ကာသန်းတဲ့\" ကို \"ရစ်ကာသန်းတော့\"လုပ်လိုက်တာကတော့ မြန်မာစကားကို မတတ်တာပါပဲ။ ရှေးအတိတ်တဘောင်က \"အသက်ကလေးရယ်တဲ့ ရှည်စေလို၊ မြနန္ဒာရေညိုသန်းတဲ့ (တယ်) မန်းတောင်ရိပ်ခို\" ရယ်လို့ ရှိတယ်။ ဒါကို သီချင်းထဲမှာ သုံးထားတာပဲ ဖြစ်တယ်။ \"ရေညိုသန်းတော့ မန်းတောင်ရိပ်ခို\" ဆိုတော့ ဘာအဓိပ္ပါယ်မှ မရှိတော့ဘူး။\"ရေညိုသန်းသောအခါ မန်းတောင်ရိပ်ခို\" ဆိုတာ စကား အဆက်အစပ်ကို မရှိတော့ဘူး ပါရမီရှင်က ဖွဲ့သီရေးစပ်ထားတဲ့ တေးဂီတများဟာ တိုင်းပြည်ရဲ့ အနုပညာရတနာများပဲ ဖြစ်တယ်။ နောင်လာနောက်သားများက တရိုတသေ ထိန်းသိမ်းကြရဖို့ တာဝန်ရှိတယ်။ ကိုယ် စာပေဗဟုသုတ ခေါင်းပါးတိုင်း လျှောက်ပြီး ဖျက်ဆီးပစ်နေဖို့မကောင်းဘူး။ အနုပညာသမားရယ်လို့ လုပ်ချင်မှတော့ လေ့လာရမှာပေါ့။ စီးဝါးတတ်ကျွမ်းအောင် လေ့ကျင့်ရသလို တေးထဲမှာ သုံးထားတဲ့ ဘာသာစကားကိုလဲ နှိုက်နှိုက်ချွတ်ချွတ် လေ့လာအပ်တယ်။ ခေတ်ဟောင်းအဆိုတော်ကြီး ဒေါ်မေရှင်က တွေ့ဆုံခန်းတခုမှာ \"သီချင်းစာသားတွေကိုတော့ ဖျက်မပစ်ကြပါနဲ့လို့ တောင်းပန်ချင်တယ်ကွယ်\" လို့ပြောတာကို မှတ်သားလိုက်ဖူးတယ်။ ဒါ တာဝန်သိ အနုပညာသည်တဦးရဲ့ ရင်ဖွင့်သံပါပဲ။သီချင်းဆိုတယ်ဆိုရာမှာ စကားသံပီဖို့လည်း အရေးကြီးတယ်။ ကနေ့ခေတ် လူငယ်များ မပီကလာ ဆိုကြတာကို ပြောကြရေးကြ လှပါပြီ။ သီချင်းကလေးမဟုတ်၊ သီချင်းကြီးဆိုရာမှာ စကားမပီတဲ့အတွက် စိတ်ပျက်မိကြောင်း ကျွန်တော်လည်း ရေးဖူးပြီ။\"လျှပ်ပန်းခွေနွဲ့\" ကို သီဆိုသွားသူတဦးက \"ဘဝဂ်စောင်းအောင်\" ကို \"ဘဝဂ်ဆောင်းအောင်\" လို့ ဆိုသွားတဲ့အကြောင်းပါ။ \"စ\" သံ နဲ့ \"ဆ\" သံကို မပီဘဲ ပြောကြဆိုကြတာ ရန်ကုန်မှာ ခေတ်စားနေပေမယ့် သီချင်းဆိုရာမှာ ပရိသတ်ရှေ့မှာတော့ ပီအောင် ကြိုးစားဖို့ ကောင်းတယ်။ ရုပ်မြင်သံကြား ကြော်ငြာတခုမှာ \"ဝေဒနာ\" ကို\"ဝေသနာ\" လို့ ပြောသွားတာ။ \"စောင်းတန်း\" ကို \"ဇောင်းတန်း\" လို့ ဖတ်သွားတာကို (အမှန်က \"စောင်းဒန်း\") လဲ ကြားလိုက်ရသေး။ ကြော်ငြာတခုမှာတော့ ရေးပေးသူက ကာရန်ယူပြီး ရေးပေးလိုက်ပုံ ရပါတယ်။ ဖတ်တဲ့သူက မဖတ်တတ်တော့ ကိုးရိုးကားရား ဖြစ်သွားရော။ \"မြန်မာပြည်တဝန်း နာမည်ဆန်း\" တဲ့။(ဖြစ်သင့်တာက \"မြန်မာပြည်တဝန်း နံမည်ဆန်း\")။ စာအတိုင်း ဖတ်နေစရာ မလိုပါဘူး။ \"ရေးတာက အမှန် ဖတ်တာက အသံ\" ဆိုထားတာပဲ။ \"နံမည်\" လို့ဖတ်မှ \"မြန်မာပြည်\" နဲ့ ကာရန် ညီမှာပေါ့။အပျင်းပြေ နားထောင်ကြည့်မိရင်း ပြုံးမိတဲ့ ကြော်ငြာတခုကတော့ \"လိပ်ခေါင်းရောဂါရှိလိုက်တာ\" တဲ့။ဘယ်မြန်မာလူမျိုးကမှ အဲဒီလို မအော်ဘူး။ \"အမလေး မြန်မာစကား မပြောတတ်လိုက်တာ၊ ကယ်ပါဦး\" လို့ပဲ ပြန်အော်ဖို့ ကောင်းတယ်။\"ကျင်းပလိမ့်မှာဖြစ်ကြောင်း\"၊ \"သွားရောက်လိမ့်မှာဖြစ်ကြောင်း\" တဲ့။ မြန်မာစကားမှာ \"လိမ့်\" နဲ့ \"မှာ\" တွဲသုံးတာ ရှိကို မရှိဘူး။ ဒီလူတွေ ဒီအသုံးအနှုန်းကို ဘယ်ကများ ကောက်ရထားပါလိမ့်လို့သာအံ့သြမိ ရတော့တယ်။ကြားသိရသမျှ မြန်မာစာ မြန်မာစကား ဆင်းရဲကြပုံတွေထဲက သိသာရုံ အကျဉ်းမျှ တင်ပြလိုက်ရတာ ဖြစ်ပါကြောင်း။မောင်သာနိုး။မြန်မာစကားနဲ့စာပေမြင့်မြတ်သူ စာအုပ်တိုက်၊ ၂၀၀၁ ခုနှစ်၊ မေလ၊ ပထမအကြိမ်ပုံနှိပ်ခြင်းUNQUOTEကိုယ့်အမိမြန်မာစာကို လေးလေးစားစားနဲ့ လေ့လာမှတ်သားကြပါစို့။"
    },
    {
        "title": "\"ရင်သို့တိုးဝှေ့ဆဲပါ Greyfriars\"",
        "content": "\"ရင်သို့တိုးဝှေ့ဆဲပါ Greyfriars\"\n\n၁၉ ရာစုလောက်က တယ်ရီယာခွေးလေးတစ်ကောင်ဟာ သူ့သခင်သေဆုံးသွားချိန်မှာ ဘယ်ကိုမှမသွားတော့ဘဲ၊ သူ့သခင်ရဲ့အုတ်ဂူလေးနားမှာပဲ နေနေပါတော့တယ်။ ဒါကို သတိထားမိတဲ့ အိမ်နီးနားချင်းတွေက သစ္စာကြီးလှတဲ့သူ့ကို ကရုဏာသက်ပြီး အစာလာကျွေးကြတယ်။ ဒီလိုနဲ့ပဲ အဲဒီခွေးလေးဟာ ၁၄ နှစ်လုံးလုံး သူ့သခင်ရဲ့အုတ်ဂူပေါ်မှာသူသေဆုံးတဲ့နေ့အထိ နေသွားခဲ့တယ်။ သူ့ကိုလည်း သူ့သခင်ရဲ့အုတ်ဂူဘေးမှာပဲ မြှပ်နှံပေးလိုက်ကြတယ်။ စကော့တလန်မှာဖြစ်ခဲ့တဲ့ ဒီလွမ်းမောဖွယ်ဖြစ်ရပ်လေးကို ကာတွန်းဆရာကြီး ဝေါ့ဒစ္စနီ က Greyfriars Bobby အမည်နဲ့ ၁၉၆၁ မှာ ရုပ်ရှင်ရိုက်ခဲ့ပါတယ်။ ဒီဖြစ်ရပ်မှန်ဇာတ်လမ်းလေးကို ရုပ်ရှင်အဖြစ် သုံးကြိမ် ရိုက်ကူးခဲ့သလို၊ဝတ္ထုအဖြစ် ဂုဏ်ပြုရေးခဲ့တာတွေလည်း ရှိပါတယ်။ ဗြိတိန်နိုင်ငံရဲ့ အက်ဒင်ဘတ်မြို့မှာ ခွေးလေးအတွက် အထိမ်းအမှတ်ရုပ်ထုတစ်ခု ထားရှိပါတယ်။ အဲဒီရုပ်ထုနဲ့ မလှမ်းမကမ်းမှာတော့ သူတို့လဲလျာင်းရာ အုတ်ဂူနှစ်လုံးကို တွေ့နိုင်ပါတယ်။ ကမ္ဘာလှည့်ခရီးသည်တွေအတွက်တော့ ဆွဲဆောင်မှုသိပ်ကောင်းတဲ့ နေရာလေးတစ်ခုပေါ့။တိုက်တိုက်ဆိုင်ဆိုင် ဒီနေ့ဟာ ဂရေးဖရိုင်ရာဘော်ဘီလေး သေဆုံးတဲ့ ဇန်နဝါရီလ ၁၄ ရက်ပါ။ သူလေးက ၁၈၇၂ ခုနှစ်မှာ သေဆုံးခဲ့တာဆိုတော့ ဒီနှစ်ဆို နှစ်ပေါင်း ၁၄၄ နှစ် ရှိသွားပါပြီ။ နှစ်ပေါင်းရာကျော်တိုင်အောင် ကျွန်တော်တို့ရဲ့ရင်ကို တိုးဝှေ့နေဆဲဖြစ်တဲ့ Greyfriars Bobby လေး အိပ်စက်ရာနေရာကို ဂရိတ်ဗြိတိန်ရောက်တဲ့အခါဝင်ကြည့်ဖို့ မမေ့လိုက်ပါနဲ့နော်။ အားလုံး မင်္ဂလာပါ။"
    },
    {
        "title": "အဓိပ္ပာယ်နှစ်ခွထွက်စကားလုံးများ",
        "content": "အဓိပ္ပာယ်နှစ်ခွထွက်စကားလုံးများ\n\nDOUBLE ENTENDER အဓိပ္ပာယ်နှစ်ခွထွက် စကားလုံးများ ကျွန်တော်က စကားလုံးတွေ၊ ဝေါဟာရတွေ စုဆောင်းသူအနေနဲ့ အင်္ဂလိပ်စကားတစ်လုံးမှာ အနက်အဓိပ္ပာယ် နှစ်မျိုးသုံးမျိုးမက ရှိနိုင်တာကို အမြည်းလောက်ပြောချင်ပါတယ်။ သာဓကပြရရင် Live together ကို အတူနေထိုင်သည့်သဘောနဲ့ သုံးနိုင်ပါတယ်။ဥပမာ Groups of people who live together or Groups of people who live in the same place. လူတွေအတူတကွ အုပ်စုလိုက်နေထိုင်ကြသည်။ Live together, die alone. နေတော့အတူတူ၊ သေတော့တစ်ယောက်တည်း ဆိုတာမျိုးပေါ့။ ဒါပေမယ့် ခက်တာက live together မှာနောက်အဓိပ္ပာယ်တစ်မျိုး ရှိနေပြန်တယ်။ ဒါက ယောက်ျားနဲ့ မိန်းမလက်မထပ်ဘဲ အတူနေသည် ဆိုတဲ့အဓိပ္ပာယ်ပါ။live together : Cohabit : live as man and wife but unmarried.ဒီလိုမျိုး အဓိပ္ပာယ်နှစ်ခွထွက် စကားလုံးများကို သတိထားသုံးစွဲရပါမယ်။ အဓိပ္ပာယ်ကောက်သူကလည်း ဝါကျတစ်ခုမှာပါတဲ့ဆက်စပ်စကား (Context) ကိုကြည့်ပြီး အနက်ဖော်ရမှာ ဖြစ်ပါတယ်။ စာရေးဆရာတစ်ဦးက အင်္ဂလိပ်စကားလုံးတွေမှာ အတောင်ပံတွေရှိတယ်တဲ့။ အချို့စကားလုံးတွေဟာ အချိန်နဲ့အမျှ ပြောင်းလဲနေကြတယ်။ နှစ်တွေပြောင်း၊ စနစ်တွေပြောင်း၊ ယဉ်ကျေးမှုဓလေ့တွေ ပြောင်းသလို ဝေါဟာရစကားလုံးတစ်ခုမှာ ဆင့်ပွားအနက်တွေရှိလာကြတယ်။နှစ်စဉ်နှစ်တိုင်းလည်း ဘာသာရပ်နယ်ပယ်အသီးသီးက စကားလုံးသစ်တွေ ပေါ်ထွက်လာကြတယ်။ အထူးသဖြင့် အဓိပ္ပာယ်နှစ်မျိုးရှိပြီး၊ နောက်တစ်မျိုးက ညစ်ညမ်းအနက်ရှိ စကားလုံးတွေကို အထူးသတိထားပြီး သူ့နေရာနဲ့သူ ကြည့်သုံးရမှာဖြစ်ပါတယ်။ သားချော့သီချင်း “Ding Dong Bell” ထဲမှာပါတဲ့ Pussy က ကြောင် ကိုခေါ်တာပါ။ကဗျာထဲမှာ လူဆိုးလေးဂျော်နီက ကြောင်မလေးကို ရေတွင်းထဲ ပစ်ချလိုက်တဲ့အခါ “ရေတွင်းထဲမှာကြောင်” “ကြောင်ကို ဘယ်သူရေမှာချ” “Pussy’s in the well” “Who put her in” ဆိုတဲ့အပိုဒ်လေးပါတယ်။ ကျွန်တော်တို့ငယ်ငယ်က ဒီအပိုဒ်ကို ဆိုရတာသိပ်အားပါပါတယ်။ ဒီကနေ့တော့ လူငယ်တွေ“Pussy’s in the well”ကို အနက်အဓိပ္ပာယ်အသစ်နဲ့ ပြန်ပြီးရေးလိုက်ပုံက “Your pussy’s looking swell” တဲ့။ အဲဒီ ခေတ်သစ်ကဗျာထဲက “Swelling” Pussy က ထူးခြားအဓိပ္ပာယ်ဆောင်ပြီး ပိုအားပါပါလိမ့်မယ်။ အင်္ဂလိပ်စကားမှာ Pussy လို “ကြောင်” ကနေ ဒေါက်တာစိုးလွင် ရဲ့အသုံးအနှုန်း “ရှက်ရှက်”အဖြစ် ပြောင်းသွားတဲ့စကားလုံးမျိုးတွေ အများကြီးရှိပါတယ်။ အင်္ဂလိပ်စာလေ့လာနေသူတွေအနေနဲ့ သူတို့ကို မျက်ခြေမပြတ်ဖို့ လိုပါတယ်။ အင်္ဂလိပ်စကားလုံးတစ်လုံး အဓိပ္ပာယ်တစ်မျိုးလောက်သာ သိကြသူတွေကတော့ ရာဇဝင်ထဲမှာ မောင့်ကိုထားရစ်ခဲ့ ဖြစ်နေပါလိမ့်မယ်။ အားလုံးမင်္ဂလာပါ။"
    },
    {
        "title": "ODE TO MYANMAR",
        "content": "ODE TO MYANMAR\n\nTHOUGHT OF THE WEEK – Jan 8, 2016 ODE TO MYANMAR အမေက ကျွန်တော်ကို မြန်မာပြည်လွတ်လပ်ရေးရပြီးမှ မွေးခဲ့တာပါ။ အဲဒီတော့ မြန်မာ့လွတ်လပ်ရေးသက်တမ်းဟာ ကျွန်တော့်အသက်ပါပဲ။ မြန်မာပြည်လွတ်လပ်ရေးရတာ ၆၈ နှစ်ရှိပြီ၊ တို့နိုင်ငံ ဘယ်နေရာ ဘယ်အဆင့်မှာရှိနေလဲ ပြန်တွေးရင်းလုပ်ဖော်ကိုင်ဖက်တစ်ဦးတင်ထားတဲ့ လွမ်းမောဖွယ်စာပုဒ်လေးကို မျှဝေလိုက်ပါတယ်။“နှစ်ပေါင်း (၄၀) ကြာအောင် \"ဆိုင်းနိုင်း\" သဲကန္တာရထဲမှာ တောလည်နေတဲ့ ဂျူလူမျိုးတွေဟာ ယနေ့ အစ္စရေးနိုင်ငံဆိုပြီး ကမ္ဘာ့စတုတ္ထမြောက် အဏုမြူလက်နက် အင်အားကြီးနိုင်င၊ံ စိုက်ပျိုးရေးနည်းစနစ် ထိပ်ဆုံးရောက်နေသောနိုင်ငံ ဖြစ်နေပါပြီ...ကျွန်ုပ်တို့နိုင်ငံ လွတ်လပ်ရေးရပြီးခဲ့တာ နှစ်ပေါင်း (၆၀) ကျော်ပါပြီ၊ဒါပေမယ့်........အရှေ့တောင်အာရှတောထဲမှာ ဘွဲ့ရအိမ်ဖော်၊ အလုပ်ကြမ်းသမား စသောခေတ်သစ် သူ့ကျွန်ဘဝက မလွတ်မြောက်သေးပါလား” ကဲ ဒါဆို တစ်ယောက်နဲ့တစ်ယောက် အပြစ်ဖို့မနေဘဲ ပြန်လည်တွေးဆ သုံးသပ်နိုင်ကြပါစေ။ ပြီးရင် တစ်တိုင်းပြည်လုံးဝိုင်းဝန်းကြိုးစားကြမယ်။ အားလုံး မင်္ဂလာပါ။PS > Special thanks and credit to original contributor."
    },
    {
        "title": "Concrete Jungle!",
        "content": "Concrete Jungle!\n\nAre you familiar with this vocab?Myanmar has been on the very threshold of Concrete Jungle, uh-huh!Anyway,kindly allow me to share some concrete knowledge...........Credit to uploader."
    },
    {
        "title": "\"စတိတ်စမင်း\" နိုင်ငံရေးသုခမိန်",
        "content": "\"စတိတ်စမင်း\" နိုင်ငံရေးသုခမိန်\n\nကျွန်တော်တို့ မလေးစား မကြည်ညိုဘဲ မနေနိုင်အောင်ပါပဲဗျာ။ ဒီစကားကို NLD ပါတီရွေးကောက်မခံရမီ လွန်ခဲ့တဲ့နှစ် ဧပြီလကပြောခဲ့တာပါ။ ဒီလောက်ဆို မည်ကာမတ္တ နိုင်ငံရေးသမား Politician နဲ့ နိုင်ငံံ့အကျိုးပြု နိုင်ငံရေးသမားကောင်း (နိုင်ငံရေးသုခမိန်) Statesman ဘာကွာလဲဆိုတာ သိလောက်ပါပြီ။်George Pompidou က နိုင်ငံရေးသုခမိန် ဆိုတာ နိုင်ငံ့အကျိုးအတွက် မိမိကိုယ်ကို မြှပ်နှံလုပ်ဆောင်တတ်တဲ့ နိုင်ငံရေးသမား ဖြစ်ပြီး၊ နိုင်ငံရေးသမား ဆိုတာက မိမိကိုယ်ကျိုးစီးပွားအတွက် နိုင်ငံတော်ကို အသုံးချလုပ်ဆောင်တတ်တဲ့ အကွက်မြင် နိုင်ငံရေးခေါင်းဆောင်ဖြစ်တယ်လို့ အနက်ဖွင့်ပါတယ်။A Statesman is a Politician who places himself at the service of the Nation.A Politician is a Statesman who places the Nation at his service.ဆရာကြီးမောင်ထင် (ဦးထင်ဖတ်) ကလည်း မြန်မာပြည်မှာ နိင်ငံရေးသမား ပေါသလောက်၊\"စတိတ်စမင်း\" နိုင်ငံရေးသုခမိန် ရှားလှတယ်လို့ သူ့ရဲ့ \"မြန်မာ့နိုင်ငံရေးသုခမိန်\" စာအုပ်မှာရေးခဲ့ပါတယ်။"
    },
    {
        "title": "All roads lead to",
        "content": "All roads lead to\n\nAll roads lead to ............Take it easy, fellow citizens!Finding TRUTH takes time.Less provocative, more prudent and wise!"
    },
    {
        "title": "DEMOCRACY ICON",
        "content": "DEMOCRACY ICON\n\nDEMOCRACY ICON _ DAW AUNG SAN SUU KYI We are the People; We are the World.ကျွန်တော်တို့ တတွေရဲ့ရင်ထဲက လူထုခေါင်းဆောင် မျက်နှာ။ မြင်ချင်တယ်ဆိုရင် လာ လာကြည့်ထား။"
    },
    {
        "title": "သံတူကြောင်းကွဲ (Homonym)",
        "content": "သံတူကြောင်းကွဲ (Homonym)\n\nမြန်မာစာသတ်ပုံနဲ့ပတ်သက်လို့ နန်းတော်ထဲက တိုင်တွေကို သုတ်လိမ်းဖို့ “သစ်စေး” ဆက်သခိုင်းတာကို “စေး” နဲ့ “စည်း” လွဲမှားယူဆပြီး တင်းတင်းစည်းထားတဲ့ “သစ်စည်း” တစ်စည်း မှားပို့ခဲ့ကြောင်း ဖတ်ဖူးပါတယ်။ ဒါက သံတူကြောင်းကွဲ ပြဿနာပါ။ မြန်မာ-အင်္ဂလိပ်အဘိဓာန်က “ကျောင်း၊ ကြောင်း”။“ပျံ၊ ပြန်” တို့လို အသံတူ အနက်ကွဲ စကားလုံးတွေကို သံတူကြောင်းကွဲ (Homonym) လို့ ဆိုပါတယ်။ အင်္ဂလိပ်စာမှာတော့ Homonym၊ Homophone၊ Homograph နဲ့ Heteronym ဆိုပြီး ( ၄ ) မျိုး တွေ့ရပါတယ်။ အင်္ဂလိပ်စာလေ့လာသူတွေအတွက် ဒီလေးမျိုးကို ဥပမာတွေနဲ့တကွ တစ်မျိုးစီဖော်ပြလိုက်ပါတယ်။1. HOMONYM - စာလုံးပေါင်းရော အသံထွက်ပါတူပြီး အဓိပ္ပာယ်ကွဲသော စကားလုံး။( See = မြင်သည်။ See = လိုက်ပို့သည် )2. HOMOPHONE - အသံထွက်တစ်ခုသာတူပြီး စာလုံးပေါင်းနှင့်အဓိပ္ပာယ်ကွဲသော စကားလုံး။ ( See & Sea; Some & Sum: Knew & New )3. HOMOGRAPH - စာလုံးပေါင်းတူပြီးအသံထွက်နှင့်အဓိပ္ပာယ်ကွဲသော စကားလုံး ( Row “ရိုး” (လှော်သည်)၊ Row “ရောင်း” (အော်ကြီးဟစ်ကျယ်စကားများခြင်း။ ရန်ပွဲ။)။အချုပ်ဆိုရရင် Homophone က အသံထွက်တူ (same sound); Homograph က စာလုံးပေါင်းတူ (same spelling) လို့ ခွဲခြားမှတ်သားနိုင်ပါတယ်။ 4. HETERONYMတချို့စာလုံးတွေကစာလုံးပေါင်းသာတူပြီး အသံထွက်လည်းမတူ၊ အဓိပ္ပာယ်လည်း မတူကြပါ။ အဲဒါမျိုးကိုတော့ Heteronym လို့ ခေါ်ပါတယ်။ ဥပမာ တေးဂီတနဲ့ပတ်သက်လို့ Bass guitar မှာပါတဲ့ Bass ကို /ဘေ့စ်/ လို့ အသံထွက်ပါတယ်။ ကကတစ်ငါးတစ်မျိုး Bass ကိုတော့ /ဘာ့စ်/ လိ့ု အသံထွက်ရပါတယ်။ အလားတူလေးနဲ့မြား (Bow & Arrow) မှာပါတဲ့ Bow ကို /ဘိုး/ လို့ အသံထွက်ပေမယ့် ‘ဦးညွှတ်ဂါရဝပြုသည်၊ အလေးပြုသည်’ လို့ အဓိပ္ပာယ်ရတဲ့ Bow ကိုတော့ /ဘောင်း/ လို့ အသံထွက်ပါတယ်။ ကျွန်တော်တို့ ရုံးတွေ၊ ကုမ္ပဏီတွေအနေနဲ့ စာရေးဆက်သွယ်ကြရာမှာ အသံတူလို့ပဲဖြစ်ဖြစ်၊ စာလုံးပေါင်းနီးစပ်လို့ပဲဖြစ်ဖြစ် ရောထွေးတတ်တဲ့အင်္ဂလိပ်စကားလုံးတွေ ရှိပါတယ်။ Principal နဲ့ Principle; Personal နဲ့ Personnel; Stationery နဲ့ Stationary တို့လိုစာလုံးတွေက အသံထွက်ကလည်း တူသယောင်၊ စာလုံးပေါင်းကလည်း မတမ်းမယိမ်းရှိလို့ မကြာခဏ မှားယွင်းလေ့ရှိပါတယ်။ အဲဒီထဲက Councillor နဲ့ Counsellorအကြောင်းပြောချင်ပါတယ်။ လေ့လာကြည့်ရင် Councillor နဲ့ Counsellor တို့က အသံထွက်တူညီကြပေမယ့်၊ သူတို့ရဲ့ အဓိပ္ပာယ်တွေက တစ်ခြားစီဖြစ်ကြပါတယ်။ Council (ဒေသန္တရအုပ်ချုပ်ရေးအဖွဲ့-ကောင်စီ) ကလာတဲ့ Councillor က ကောင်စီဝင် ဖြစ်ပြီး၊ Counsel (လမ်းညွှန်၊ အကြံပြု၊ သြဝါဒ) ကလာတဲ့Counsellor က အကြံပေးပုဂ္ဂိုလ်၊ အတိုင်ပင်ခံ ဖြစ်ပါတယ်။ ကျွန်တော်တို့တတွေ အင်္ဂလိပ်လိုရုံးစာရေးသားရာမှာ ဘာသာစကားအခက်အခဲကြောင့် သတ်ပုံမှားတတ်ပါတယ်။ အခုတော့ မြန်မာလိုရေးရာမှာပင် စာလုံးပေါင်းဂရုစိုက်သူ နည်းပါးလာတာ တွေ့နေရပါတယ်။ မြန်မာတိုင်း မြန်မာစာကို ဂရုစိုက်ကြပါ၊ တန်ဖိုးထားကြပါလို့တိုက်တွန်းလိုက်ပါတယ်။ အားလုံး မင်္ဂလာပါ။"
    },
    {
        "title": "သူ့အမေကိုဘယ်လိုပြောရပါ့",
        "content": "သူ့အမေကိုဘယ်လိုပြောရပါ့\n\nသူ့အမေကိုဘယ်လိုပြောရပါ့ How Can We Tell His Mom ၁၉၈၀ နောက်ပိုင်းမှာ နိုင်ငံခြားက တစ်ပတ်ရစ်ဆိုင်ကယ်တွေ မြန်မာပြည်ထဲကို အလုံးအရင်းနဲ့ ဝင်ရောက်လာကြတယ်။ ယာမဟာနဲ့ဟွန်ဒါတို့လို ဂျပန်လုပ်တွေပေါ့။ ဒေါ်လာလက်ဝယ်ရှိတဲ့ သင်္ဘောသားတွေကအစ ပညာတော်သင်တွေအဆုံး ဒီမှာအရောင်းသွက်တဲ့ တစ်ပတ်ရစ်ဆိုင်ကယ်တွေကို တင်သွင်းလာကြတယ်။ ပေါက်ဈေးက ၃၀,ဝဝဝ- ဝန်းကျင် ရှိပါတယ်။ တန်ဖိုးကြီးတယ်ဆိုပေမယ့် သူ့ခေတ်နဲ့သူတော့လူငယ်တွေကြားမှာ တော်တော်လေး ရေပန်းစားခဲ့တယ်။ ကျွန်တော့်အသိ မြီးကောင်ပေါက်ကောင်လေးတစ်ယောက် ဆိုင်ကယ်စီးချင်လွန်းလို့ သူ့အမေကိုပူဆာလိုက်တာ ကျပ် ၃၀,ဝဝဝ- တန် ဘဲခေါင်းစိမ်းရောင်ဆိုင်ကယ်လေး ရသွားတယ်။ ဘာပြောကောင်းမလဲ မျောက်အုန်းသီးရသလို မိုးမမြင်လေမမြင်ဖြစ်နေတော့တာပေါ့။ သူဆိုနေကျသီချင်းလေးက \"ကိုယ်တို့နှစ်ယောက် မော်တော်ဆိုင်ကယ်ကိုစီး(You and me, we'll go motorbike ridin')၊ မိုးရွာထဲနဲ့နေပူ မုန်တိုင်းတွေထဲ (in the sun and the wind and the rain)၊ကိုယ့်အိတ်ထဲမှာ ပိုက်ဆံကအပြည့် (I got money in my pocket)၊ ဓာတ်ဆီကလည်းအပြည့် (got a tiger in my tank)၊ ကိုယ်ဟာ လမ်းမပေါ်မှာလည်း ဗိုလ်ပဲ (and I'm king of the road again) ... ပါ။ ချစ်သူနဲ့ မြို့အနှံ့ ဆိုင်ကယ်လျှောက်စီးကြတာပေါ့ဗျာ။ ဒါက သူ့ကိုယ်သူ King of the Road လို့ထင်နေတဲ့လူငယ်လေးတစ်ယောက်ရဲ့ အားကျစရာအကြောင်းလေးပါ။ မကြာပါဘူး သူ့ဆိုင်ကယ်နဲ့ အရှိန်ပြင်းတဲ့ကားကြီး ခေါင်းချင်းဆိုင်တိုက်မိပြီး၊ အဲဒီကောင်လေး ပွဲချင်းပြီးသေခဲ့ရတယ်။ သတင်းကြားလို့ သွားကြည့်တော့ အဝတ်ဖြူနဲ့ အုပ်ထားတဲ့သူ့အလောင်းကို တွေ့ရတယ်။ ဒီသတင်းဆိုးကို သူ့အမေ မသိသေးပါဘူး။ ကဲ ... ကျွန်တော်တို့သူ့အမေကို ဘယ်လိုပြောရပါ့မလဲဗျာ။ ဆိုင်ကယ်စီးသူအပေါင်း ဘေးအန္တရာယ် ကင်းကြပါစေ။ အားလုံး မင်္ဂလာပါ။ရှင်းလင်းချက် ၁။ မှီငြမ်းပြုနောက်ခံကျောရိုး \"သုံးသောင်းတန်လမိုင်း\" ဝတ္တုတို (စာရေးသူကိုမမှတ်မိပါ။)၂။ သီချင်းစာသားကောက်နုတ်ချက် မူရင်းသီချင်း \"Jeans On\" (1976) - David Dundas မြန်မာမှုပြုသီချင်း\"ဂျင်းပင်အဟောင်းလေး\" မင်းမင်းလတ် (၁၉၇၇)/ ရင်ဂို (ပြန်ဆို-၁၉၉၆)တေးစီးရီး - တိုက်ရိုက်ဘာသာပြန်သီချင်းများ - မင်းမင်းလတ်+နေနေလှိုင်းဇင်၃။ Tiger (slang) = Gasoline / Petrol၄။ For Your Informationမင်းမင်းလတ်+နေနေလှိုင်းဇင် တို့သည် အဆိုတော် အနဂ္ဂ၏ မိဘနှစ်ပါး။ရင်ဂိုသည် ကျားပေါက်(ခ)ဟန်ထူးလွင်၏ ဖခင်။"
    },
    {
        "title": "ကျွန်တော်တင်တဲ့ရွှေမင်းသမီး",
        "content": "ကျွန်တော်တင်တဲ့ရွှေမင်းသမီး\n\nကျွန်တော်တင်တဲ့ ရွှေမင်းသမီး Pygmalion ဆိုတာ အင်္ဂလိပ်စာရေးဆရာကြီး ဂျော့ဘားနတ်ရှောရဲ့ ၁၉၁၂ က ပြဇာတ်တစ်ပုဒ်ရဲ့အမည်ပါ။ ကြားဖူးကြလားတော့ မသိဘူး။ အဘိဓာန်ကတော့ Pygmalion ကို \"A sculptor who fell in love with a statue he had carved.\" လို့ အဓိပ္ပာယ်ဖွင့်ပါတယ်။ဂရိဒဏ္ဍာရီထဲမှာတော့ ပန်းပုထုတတ်တဲ့ ဆိုက်ပရပ်ဘုရင်တစ်ပါးဟာ သူထုဆစ်ထားတဲ့ အမျိုးသမီးပန်းပုရုပ်တွေထဲက တစ်ခုကို စွဲလမ်းနှစ်သက်မိလို့ နတ်သမီး အဖရိုဒိုက်တီ (Aphrodite) အကူအညီနဲ့ အသက်သွင်းစေပြီး တော်ကောက်ခဲ့ပါသတဲ့။ အလားတူပဲ ကိုယ်မြေတောင်မြောက်ပေးခဲ့တဲ့ မင်းသမီးကို ပြန်သိမ်းပိုက်တဲ့ဒါရိုက်တာ၊ကိုယ်ပျိုးထောင်ပေးခဲ့တဲ့ အဆိုတော်ကို ပြန်ယူတဲ့ တေးရေးဆရာ၊ ကိုယ့်တပည့်မလေးကို ကိုယ်ပြန်ကြိုက်တဲ့ဆရာလို ဖြစ်ရပ်မျိုးတွေကို \"ကျွန်တော်တင်တဲ့ ရွှေမင်းသမီး (It's a Pygmalion.)\" လို့ တင်စားသုံးနှုန်းကြပါတယ်။ နာမည်ကြီးမင်းသမီး မာရီလင်မွန်ရိုးနဲ့ ဒါရိုက်တာကြီး အာသာမေးလား တို့ရဲ့ဇာတ်လမ်းဆိုရင်လည်း\"ကျွန်တော်တင်တဲ့ရွှေမင်းသမီး\" ဇာတ်လမ်းတွေထဲက တစ်ပုဒ်ဖြစ်ပါတယ်။ အင်္ဂလိပ်စာမှာ တစ်ခုခုကိုအစွဲပြုပြီး မှည့်ခေါ်တဲ့အမည်တွေကို Eponym လို့ ခေါ်ပါတယ်။ နာမည်ကြီးဝတ္ထု၊ ပြဇာတ်၊ ရုပ်ရှင်စတာတွေကနေ ဆင်းသက်လာတဲ့ Pygmalion လို အစွဲပြုသုံးနှုန်းတဲ့အမည် \"Eponymous name\" တွေ အများကြီး ရှိပါတယ်။အခွင့်သင့်ရင် ဆက်လက် ဝေမျှပေးသွားပါဦးမယ်။ အားလုံး မင်္ဂလာပါ။"
    },
    {
        "title": "ရင်ထဲကဦးရွှေရိုး",
        "content": "ရင်ထဲကဦးရွှေရိုး\n\n\"စိန်အိုးစည် လွယ်သလေလေ၊ လွယ်သလေလေ\" ဆိုတော့ သားစိုး လို ဘာတွေများ ရောသမမွှေဦးမလဲလို့ အထင်မမှားလိုက်ပါနဲ့။ အလှူပွဲတွေမှာ သူမပါရင်ပွဲမစည်လို့ ပြောရလောက်တဲ့ ဦးရွှေရိုးအကြောင်း ပြောမလို့ပါ။ သူ့ပုဆိုးက အကွက်ကြီးကြီး ဒါကိုပဲ အဆင်ကွက်တုံးလို့ ဆိုကြတယ်။ ထီးနဲ့လေးကိုင်းပုံနူတ်ခမ်းမွှေးကဦးရွှေရိုးရဲ့မူပိုင်လက္ခဏာ (Trademark) တစ်ခုပေါ့။ ခါးကုန်းပြီး ထီးကို မြှောက်၊ နူတ်ခမ်းမွှေးကို လှုပ်ကတဲ့ဟန်တွေက သူ့ရဲ့ တမူထူးတဲ့ဟန်ပန်ပါ။ ဒါတွေကြောင့်လည်း \"မောင်ရွှေရိုးကြီးက ချစ်စဖွယ် အလှူစုံမှာ သူပါတယ်\" ဖြစ်နေရတာပေါ့ဗျာ။ ရှင်လောင်းလှည့်တဲ့လူတန်းထဲမှာ သူ အမြဲပါသလို အရွယ်စုံကကြိုက်တဲ့ ဦးရွှေရိုးကြီးကိုကလေးတွေ ဝိုင်းအုံနေတတ်ပြန်တယ်။ ရွှေအိုးစည်က ယဉ်သလို မောင်ရွှေရိုးကလည်း ယဉ်သပေကို လို့ ပြောနိုင်ပါတယ်။  အဲဒီ ဦးရွှေရိုးကြီးမှာ ရှင်ပြုရမယ့်အရွယ်ရောက်နေပေမယ့် ငွေကြေးမပြည့်စုံလို့ ရှင်မပြုရသေးတဲ့ သားလေးတစ်ယောက်ရှိပါတယ်။ တစ်နေ့ သားငယ်က \"အဖေ သားကို ဘာဖြစ်လို့ ရှင်မပြုပေးတာလဲ၊သူများရှင်လောင်းလှည့်ပွဲတွေမှာတာ့ မမောနိုင်မပန်းနိုင် ကွေးနေအောင်ကပြီး အဖေ ပျော်နေတယ်။ သားကို ဘယ်တော့များမှသာမဏေလောင်းပြုပေးမှာလဲ\" လို့ ဖွင့်မေးလာတယ်။ သားလှအမေးကြောင့် ဦးရွှေရိုး ရင်ထဲ ဗလောင်ဆူသွားပေါ့။ အရင်လို ပျော်ပျော်ကြီး မကနိုင်ရုံသာမက မြင်းပေါ်ကမောင်ရင်လောင်းကိုကြည့်ပြီး ငေးငိုင်ကာမျက်ရည်ဖြိုင်ဖြိုင် ကျရပါတော့တယ်။ ကိုယ့်ဝမ်းနာ ကိုယ်သာသိဆိုသလို ဝမ်းမဝခါးမလှတဲ့အဖြစ်ကိုမသိလို့ မေးလာတဲ့သားငယ်ကို နူတ်ကမဖြေရဲလို့ ရင်ထဲကဖြေလိုက်ပုံက \"သားကို အဖေ ရှင်ပြုချင်လို့ အများတကာ သားတစ်ရာရှင်ပြုပွဲမှာ စိန်အိုးစည်လွယ်သလေ ကပါလို့ ငွေရှာရတယ်၊ ဖေ့သားကြီးကို ရှင်ပြုချင်လို့ ကဟယ်ခုန်ဟယ်အဖေဟန်တွေလုပ်လို့ ငွေရှာနေတယ်၊ စောင့်ပါ အဖေ့သားရယ်\"ဟုတ်ပါတယ်။ မြို့ပြလူဆင်းရဲ ခေတ်သစ်မောင်ရွှေရိုး ကျွန်တော်တို့တတွေလည်း ကဟယ်ခုန်ဟယ်နဲ့ ငွေရှာနေရကြောင်းပါ ခင်ဗျာ။  ကိုယ့်သားလေးတွေရှင်ပြုဖို့ ငွေကြိုးစားရှာခဲ့ရတဲ့အဖေများ၊ သာမဏေလောင်းအတွက် အားခဲငွေစုနေတဲ့ဖခင်များကိုယ်စား စာနာစကားပြောကြားလိုက်ပါတယ်။ ဘယ်မိဘမှ သားသမီးအပေါ် မချစ်ရိုးထုံးစံမရှိပါ။ ကိုယ့်ကိုကျွေးမွေးစောင့်ရှောက်လာခဲ့တဲ့ မိအိုဘအိုတွေကို တုံ့ပြန်ကျေးဇူးဆပ်နိုင်ကြပါစေ။ မြန်မာ့အခါ နှစ်သစ်မင်္ဂလာမှာ အသိသတိကပ်ပြီး တည်တည်ငြိမ်ငြိမ် ဖြတ်သန်းနိုင်ကြပါစေ။ ♡♡♡♡♡♡♡ မှီငြမ်းကိုးကား-သီချင်းအမည် - ရွှေရိုးတေးစီးရီး -မေဆွိတကိုယ်တော်လက်ရွေးစင်တေးဆို - မေဆွိတေးရေး - မောင်ကြေးမုံမူပိုင် - ရွှေစည်းစိမ် အနုပညာထုတ်လုပ်ရေး ဖြန့်ချိသည့်နှစ် - ၁၉၈၁ GLOSSARY အင်္ဂလိပ်စာ လေ့လာနေသူများအတွက် ဝေါဟာရအချို့ Novice ကိုရင်၊ ရှင်သာမဏေ။Postulant ရှင်လောင်း။ သီလရှင်လောင်း။ သာမဏေလောင်း (သို့) ရဟန်းလောင်း။Novitiate (Novitiation) ရှင်ပြုသည်။ ကိုရင်ဝတ်သည်၊ ရှင်သာမဏေအဖြစ်ခံယူသည်။ Noviation ceremony ရှင်ပြုပွဲ။Ordain ပဉ္စင်းတက်ပေးသည်။ Ordination ဘုန်းကြီးဝတ်ခြင်း၊ ပဉ္စင်းတက်ခြင်း။ Order သာသနာဘောင်ဝင်သည်၊ ဘုန်းကြီးဝတ်သည်။ Tonsure ဆံချခြင်း၊ ဦးပြည်းရိတ်ခြင်း။Monk ဘုန်းကြီး၊ ရဟန်း။Monastery ဘုန်းကြီးကျောင်း။ Nunnery သီလရှင်ကျောင်း။"
    },
    {
        "title": "APRIL FOOL'S DAY",
        "content": "APRIL FOOL'S DAY\n\nTHOUGHT OF THE WEEK - APRIL 1, 2016 APRIL FOOL'S DAY April Fool ဆိုတာ အနောက်တိုင်းထုံးစံအရ ဧပြီ ၁ ရက်နေ့မှာ အပျော်အပြက်သဘော အရူးလုပ်ခံရသူပါ။ April Fool's Day ဆိုတာက တစ်ယောက်နဲ့တစ်ယောက် နောက်ပြောင်ကျီစယ်ခွင့်ရတဲ့ ဧပြီလ ၁ရက်နေ့ကိုခေါ်တာဖြစ်ပါတယ်။ကျွန်တော်တို့မြန်မာနိုင်ငံသားတွေ အရူးလုပ်ခံခဲ့ရတာ ရာစုနှစ်တစ်ဝက်ကျော်ရှိပါပြီ။ ဒီနေရာမှာ အလျင်းသင့်လို့ အေဘရာဟင်လင်ကွန်း (Abraham Lincoln) ရဲ့အဆိုအမိန့်ကို မျှဝေပါရစေ။ \"You can fool all the people some of the time and some of the people all the time,but you cannot foolall the people all the time. လူတွေအားလုံးကို တစ်ခါတလေ အရူးလုပ်လို့ ရချင်ရမယ်။ တချို့လူတွေကိုတော့ တစ်ချိန်လုံး မင်း အရူးလုပ်လို့ ရချင်ရမယ်။ ဒါပေမယ့် လူတိုင်းကိုတော့ တစ်ချိန်လုံး အရူးလုပ်လို့ မရနိုင်ပါဘူးကွာ\" အခုတော့ နှစ်ပေါင်း ၅၄ နှစ်အကြာမှာ ရာဇဝင်ဘီး တစ်ပတ်လည်သွားပါပြီ။ ဒါပါပဲ။Get up, Stand up, Stand up for Your Rights. အားလုံး မင်္ဂလာပါ။"
    },
    {
        "title": "REMINISCING “LOVE ME TENDER”",
        "content": "REMINISCING “LOVE ME TENDER”\n\nCHIT-CHAT ZIGZAG – EPISODE 1REMINISCING “LOVE ME TENDER”အင်္ဂလိပ်သီချင်းတွေနဲ့ပတ်သက်လို့ မှတ်သားဖူးခဲ့တဲ့ ဗဟုသုတလေးတွေကို မှတ်မိသလောက် ပြန်ပြောပြချင်ပါတယ်။ မာမာအေးစကား ငှားပြောရရင်တော့“ပြောစရာတွေ အများကြီး ရှိပါတယ်” ပေါ့။အင်္ဂလိပ်စာကို စိတ်ဝင်စားတော့ အင်္ဂလိပ်သီချင်းတွေနဲ့ ကျွန်တော် ရင်းနှီးလာပါတယ်။ ပထမဆုံး စွဲလန်းခဲ့ရတဲ့သီချင်းလေးက Elvis Presley ရဲ့ “Love Me Tender” ပါ။ ဘာသာပြန်တဲ့သူတွေက “Love Me Tender” ကို “မေတ္တာနုနုချစ်ပါ” လို့ မြန်မာမှု ပြုခဲ့ပါတယ်။သီချင်းထဲမှာ Love me tender, Love me sweet/ Love me tender, Love me true/ Love me tender, Love me long/ Love me tender, Love me dear ဆိုတဲ့ စာသားလေးတွေ ပါတယ်။ ဒီနေရာမှာ tender; true; long; dear စတဲ့ Adjective တွေကို Adverb အဖြစ်သုံးထားတာတွေ့ရပါတယ်။ သီချင်းခေါင်းစဉ်နဲ့ပတ်သက်လို့ သဒ္ဒါပိုင်းမှာ အငြင်းပွားခဲ့ကြတယ်။ သဒ္ဒါအရ Love me tenderly; Love me sweetly လို့ သုံးရမှာဖြစ်တယ်လို့ သဒ္ဒါဆရာတွေက ထောက်ပြပါတယ်။ သဒ္ဒါဆရာတွေက Love me tenderly, Love me sweetly မှ မှန်တယ်လို့ပြောပေမယ့် သီချင်းရေးဆရာကတော့Poetic licence နဲ့ ရှောင်ထွက်သွားခဲ့တယ်။ Poetic licence ဆိုတာ သီချင်းတို့ ကဗျာတို့ ဖွဲ့သီရာမှာ ကာရန်နဘေကိုငဲ့ပြီး သဒ္ဒါပိုင်းနဲ့ အသံပိုင်းတို့ကို ပြောင်းလဲနိုင်ခွင့် ဖြစ်ပါတယ်။ ရယ်စရာပြောရရင် လောကမှာ သဒ္ဒါဆရာတွေ သီချင်းမရေးကြသလို၊ သီချင်းရေးဆရာတွေလည် းသဒ္ဒါကို မလိုက်နာကြပါဘူး။သီချင်းတွေထဲမှာ နောက်တစ်ခုတွေ့ရတာက အမေရိကန်အသုံးအနှုန်း (American usage) တွေပါ။ အင်္ဂလိပ်က “မလုပ်-မရှုပ်-မပြုတ်” လို အငြင်းဝါကျမျိုးတွေမှာ အငြင်းကို နှစ်ခုထပ်ပြီး သုံးလေ့မရှိပါဘူး။Two negatives make a positive. ဖြစ်သွားမှာမို့ပါ။ ဒါပေမဲ့ အမေရိကန်အသုံးမှာတော့ အငြင်းနှစ်ခုထပ်သုံးပါတယ်။ “Love Me Tender” ရဲ့ အဆိုရှင် Elvis ကိုယ်တိုင် Don’t နဲ့ Nobody ကို သုံးပြီး၊ \"I don't sing like nobody.\" လို့ ုပြောခဲ့ပါတယ်။ အလားတူ အင်္ဂလိပ်တေးဂီတအဖွဲ့The Rolling Stones ရဲ့ “(I Can't Get No) Satisfaction (မကျေနပ်ဘူး)” ဆိုတဲ့သီချင်းခေါင်းစဉ်မှာလည်း Can’t နဲ့ No အငြင်းနှစ်ခု တွဲရေးထားတာ တွေ့ရပါတယ်။ အချိန်ကို နောက်ပြန်လှည့်လိုက်ရင် ကျွန်တော်အသက် ၁၄ နှစ်သားလောက်မှာ Elvis ရဲ့ “Love Me Tender” သီချင်းကို စလေ့လာမိပါတယ်။အဲဒီမှာ စတွေ့တာပေါ့။ အဲဒီတုန်းကတော့ အင်္ဂလိပ်သီချင်းတွေကို ဘုမသိဘမသိနဲ့ကို ကြိုက်ခဲ့တာပါ။ Ignorant appreciation ပေါ့။ အင်္ဂလိပ်သီချင်းတွေကို မနူးမနပ်အရွယ်တည်းက စွဲလန်းခဲ့တာ ခုထိလည်း အင်္ဂလိပ်စာနဲ့ ပတ်သက်တာမှန်သမျှကို ခုံမင်တွယ်တာနေဆဲ အင်္ဂလိပ်ကျောင်းသားလေးပါ။ Hopelessly devoted to you _ English ရယ်ပေါ့။Anyway, I love y’all, love me tender.အားလုံး မင်္ဂလာပါ။"
    },
    {
        "title": "Myanmar Making the History",
        "content": "Myanmar Making the History\n\nMyanmar Making the History Myanmar Making the History March 30, 2016အားလုံးတွေ့မြင်ကြတဲ့အတိုင်း အင်မတန်ရိုးစင်းတဲ့ အခမ်းအနားနဲ့ နံနက် ၁၁ ၄၅ မှာ နိုင်ငံတော်သမ္မတတာဝန်ကို ဦးထင်ကျော် ထံလွဲအပ်လိုက်ပါပြီ။ ကျွန်တော်တို့ သမိုင်းသစ်တစ်ခု စတင်ကြရပါတော့မယ်။ဒီနေ့လိုဖြစ်လာဖို့ အကြာကြီးစောင့်၊ ပေးဆပ်မှုတွေ အများကြီးနဲ့ ခက်ခက်ခဲခဲ ကြိုးပမ်းခဲ့ကြရတာပါ။ ယခုဖြစ်ပေါ်တိုးတက်မှုအထိ အသက်သွေးချွေးပေးဆပ်ခဲ့ရပါသော ရဟန်းရှင်လူအပေါင်းကို ဦးညွှတ်အမျှဝေပါ၏။ မြန်မာပြည်ကြီး ဖွံ့ဖြိုးတိုးတက်ရေးအတွက် အားလုံးစိတ်ဝမ်းမကွဲဘဲ ညီညီညာညာ လုပ်ကိုင်သွားနိုင်ကြပါစေ။အားလုံး မင်္ဂလာအပေါင်းခညောင်းကြပါစေ။"
    },
    {
        "title": "ARMED FORCES DAY",
        "content": "ARMED FORCES DAY\n\nARMED FORCES DAY တပ်မတော်နေ့ဒီကနေ့ဟာ ၇၁ နှစ်မြောက် တပ်မတော်နေ့ ဖြစ်ပါတယ်။ ၁၉၄၅ ခုနှစ်၊ မတ်လ ၂၇ ၇က်နေ့မှာ ဗိုလ်ချုပ်အောင်ဆန်းနဲ့ တိုင်းရင်းသားပေါင်းစုံရဲ့ အမျိုးသားတပ်မတော်ဟာ ၁၉၄၂ မှ ၁၉၄၅ ခုနှစ်အထိ အညှာတာကင်းမဲ့စွာအုပ်ချုပ်ခဲ့တဲ့ ဖက်ဆစ်ဂျပန်တို့ကို တော်လှန်တိုက်ခိုက်ခဲ့ပါတယ်။ဒီသွေးမြေကျဖြစ်စဉ်ကို အကြောင်းပြုလို့ မတ်လ ၂၇ ရက်ကို တော်လှန်ရေးနေ့ (Resistance Day) အဖြစ် နှစ်စဉ်နှစ်တိုင်း ကျင်းပခဲ့ပါတယ်။ နောက်ပိုင်းမှာ တော်လှန်ရေးနေ့ (Resistance Day) ကို တပ်မတော်နေ့ (Armed Forces Day)လို့ ပြောင်းလဲအမည်ပေးခဲ့ပါတယ်။ မြန်မာ့လွတ်လပ်ရေးကြိုးပမ်းမှုသမိုင်းနဲ့အတူပေါက်ဖွားလာတဲ့ တော်လှန်ရေးနေ့ကို ပြန်ပြောင်းအမှတ်ရစေဖို့ ဆရာတင်မိုးရဲ့ ‘ဂျပန်စစ်သားနှင့်မြန်မာအဘိုးအို’ ဆိုတဲ့ကဗျာလေးနဲ့အတူ စာပေလေ့လာနေသူများအတွက် မောင်သာနိုးရဲ့ အင်္ဂလိပ်ဘာသာပြန်ဆိုချကိုပါ ပူးတွဲဖော်ပြပေးလိုက်ပါတယ်။ ခံစားကြည့်ကြပါဦး ခင်ဗျား။ “ဂျပန်စစ်သားနှင့်မြန်မာအဘိုးအို”“A Japanese Soldier & A Burmese Old Man”ဂျပန်တက်စ ညတစ်ညတွင် ‘အဘ အဘ’ တံခါးဝမှနှုတ်စကြည်ရွှင် ခေါ်လျက်ပင်တည့်One night in the first days of the Japanese occupation, \"Grandpa, grandpa!\" came the calls at the old man's door.မီးအိမ်မြှောက်၍တဲပေါက်ဝဆီ မျှော်မိသည်တွင်ကာကီဝတ်စား တူးစတားနှင့် သားမြေးအရွယ် ဂျပန်ကလေး He lifted the lantern and there at the door he saw a young Japanese in uniform and with \"two stars,\" a youth about his grandson's age.ပန်းချယ်ရီနှင့်ဖူဂျီယာမ သဘာဝနှင့် မိဘကိုစွန့်ချစ်သူစွန့်လျက် သက်စွန့်ဆံဖျား တိုင်းတပါးသို့ စစ်သားပီပီ စစ်ကြောင်းချီခဲ့The cherries and the Fuji Yama he had left, and his dear parents and sweetheart too; and risking his life had marched to lands strange and far away, for he was only a soldier.ဧည့်သည်စစ်သား လူမျိုးခြားကို သနားသမှု ဧည့်ဝတ်ပြုသည်တစ်ခုနေရာ တောင်ကြားရွာမှ မြန်မာအဘိုးအိုတစ်ယောက် This soldier guest, a foreigner, at once roused his pity and he played host most heartily in his place at a valley village, for he wasa Burmese old man.ဂျပန်စစ်သား ငယ်နုထွားလည်း ဓားရှည်ကိုချိတ် စစ်လွယ်အိတ်နှင့် မုတ်ဆိတ်ငုတ်တို စိမ်းညိုညိုတည့် စိတ်လိုလက်ရ ငယ်သွေးကြွလျက် ဘကိုဆွေညာ ရင်းအချာသို့ သူ့ရွာ သူ့ဖြစ် သူ့အချစ်နှင့် သူ့စစ်ဖြစ်ထွေ ပြောပြလေရာလက်ခြေဟန်ပြ တတ်သမျှနှင့် အဘ ပီတိဝင်တော့သည်The young Japanese solider with his sword and haversack, his green beard just sprouting, full of life and youthful, talked to grandpa as his own relation, talked to him about his native land, his love, his fights,making signs with his hands, and the old man was greatly amused.တောစာ တောင်စာ မဖွယ်ရာလည်း လျှာမြက်နိုနိုး ငုံ ခါ ချိုးနှင့် သားမျိုးဟင်းလျာ စေတနာဖြင့် ရှာတကျွေးကျွေး အကလေးသို့ ကိုယ့်သွေးပမာ ခင်တော့သည်He fed him what food he could find in vales and hills,flesh of the bustard quail, the francolin and doves and treated him as his own child.အဘိုးအိုထံ ထိုဂျပန်လည်း မြန်မာတောသား ဝတ်အစားဖြင့် တောသွား တောခုတ် တောအလုပ် တောကိုင် တောထိုင် တောနေ ဗတာသက်ကျေ၍ တောရေဝခဲ့ပါလေပြီ Living with the old man theJapanese soldier dressed himself as a Burmese tawtha and went and worked with him in the woods. ဘနှင့်စစ်သား လက်ဆုံစား၍ စကားအတူ သွားအတူလျှင် အတူမခွဲ တစ်တွဲတွဲဖြင့် ဤတဲအိမ်မှာ ကြာခဲ့ပါပြီThus the old man and the soldier ate together,worked together, lived together and days passed.ညမှာပြောက်ကျား နေ့ကားသူလျှို အဘိုးအိုနှင့် တောကြိုအုံကြား သူကျက်စားလျက် နေသားကျခဲ့ပါလေပြီBut our old man also worked a guerrilla by night, a spy by day; and the Japanese lad roamed the woodswith him. ချယ်ရီကိုယ်စား ပိတောက်များဖြင့် လွမ်းအားအတန်ပြေခဲ့ ပြီIn cherry's place, he now had the pterocarp blossoms, ဖူဂျီကိုယ်စား တောင်ပုပ္ပားဖြင့် လွမ်းအားအတန်ပြေခဲ့ပြီ In Fuji's place, he now had the Popa, မိဘကိုယ်စား အဘိုးအားဖြင့် လွမ်းအားအတန်ပြေခဲ့ပြီIn his parent's place, he now had the old man, and in them he found his solace.စစ်လုလင်ကား မထင်မရှားကျေးတောသား စစ်ထဲဝင်လေ စစ်မိန့်စေ၍ စစ်မြေသို့ဝင် စစ်ပွဲဆင်လျက် လုလင်စစ်သားဖြစ်ခဲ့၏After all, he was a mere peasant boy,who was conscripted and thus become a solider ...သူ့အဖြစ်သည် ဖက်ဆစ်ကိုင်လှုပ် ရုပ်သေးရုပ်ဟု အဟုတ် သူမသိရှာချေHe never knew, he was but a puppet, a cat's-paw of Fascism.ဘအဘိုးလည်း ရိုးကြားမြောင်ကြား ဆင်းရဲသားThe old man on his part wasa simple peasant ...စစ်မာန်ယစ်သည့် ဖက်ဆစ်တမန် ထိုဂျပန်ဟု အမှန် ဘ မသိရှာချေHe never knew this was a Fascist lackey, a war monger. ဂျပန်လုလင် အမှန်မြင်က မြင်သည့်ချက်ချင်း ဒေါမာန်ပြင်းလျက် ‘သင်းတို့ဖက်ဆစ် စစ်မာန်ယစ်တိုင်း ဖက်ဆစ်တမန် ငါမခံ’ ဟု တန်ပြန်ပြောင်းဦးလှည့်မည်သာ Were the Japanese lad to know the truth his anger would burst of a sudden and he would turn against his own folk and say: \"These Fascist rascals, these warmongers, I'll no longer join hands with 'em!\"အဘိုးသိလည်းသိသည့်ခဏ ဒေါမာန်ထလျက် ‘ဘနှင့်ငါ့မြေး အနေဝေးအောင် သွေးခွဲသူမှာ ဖက်ဆစ်သာ’ ဟု နာနာဓားကိုသွေးမည်သာ Were our grandfather to know the truth, he too would be furious and say: \"It's they, these Fascists, who took my grandson from me!\" andhe would sharpen his dah all the more.တစ်ဆောင်းကျော်၍ နွေပေါ်ခါစ ညတစ်ညတွင်‘အဘ အဘ’ တံခါးဝမှ နှုတ်စကြည်ရွှင် ခေါ်လျက်ပင်တည့် The winter passed and summer came, when one night at the door shouts came: \"Grandpa, grandpa!\"မီးအိမ်မြှောက်၍ တဲပေါက်ဝဆီမျှော်မိသည်တွင် ကြယ်နီလက်ပတ် ကာကီဝတ်ဖြင့် သေနတ်ကိုင်သောပြောက်ကျားများHe lifted up his lantern and there at the door he saw with red-star arm-bands and in khaki uniform, and rifles in hand, guerrilla men! မြန်မာပြောက်ကျား တပ်သားများက‘တောသားဟန်လုပ်ဖက်ဆစ်ယုတ်’ ဟု ကြိုးတုပ်လက်ပြန် ထိုဂျပန်ကို သုသာန်ခေါ်သွားကြလေပြီ \"You fascist dog in tawtha disguise!\" said the Burmese guerrillas, bound the Japanese soldier hand and foot, and took him away _ to his grave...ဂျပန်စစ်သားယောင်မှားမှားနှင့် သူ့ဓား ဘသို့ ကမ်းသတည်း The Japanese Soldier in his confusion handed his sword to Grandpa ...မျက်နှာမဲညို အဘိုးအိုလည်း ဓားကိုပြောက်ကျား လှမ်းသတည်း His face darkened, the old man handed the sword to the Guerrillas.ဘလည်းရှိုက်ငင်လုလင်လည်းရှိုက် သည်အခိုက်တွင် ရှေ့၌ကြယ်နီပေါ်ခဲ့ပြီ သေနတ်သံသည် တော်လှန်ရေးကို ဖွင့်လေသတည်း The old man sobbed, and so did the youth, while in the east the Red Star dawned.Bang went the rifle-fire to usher in Resistance's pageants^^^^^^^လူသားအချင်းချင်း စစ်ခင်းနေကြရတဲ့ စနစ်ဆိုးများချုပ်ငြိမ်းကာ ထာဝရအေးချမ်းသာယာနိုင်ကြပါစေ။ အားလုံး မင်္ဂလာပါ။"
    },
    {
        "title": "တစ်ဆင့်စကားတစ်ဆင့်နား",
        "content": "တစ်ဆင့်စကားတစ်ဆင့်နား\n\nလားရှိုးသိန်းအောင် တရုတ်လိုဆက်ဆိုသည်လားရှိုးသိန်းအောင် (Jimmy Jack) နဲ့ နွဲ့ယဉ်ဝင်း (Joyce Win) တို့ သီဆိုထားတဲ့ “တစ်ဆင့်စကားတစ်ဆင့်နား”သီချင်းလေးကို ကျွန်တော်တက္ကသိုလ်ကျောင်းသားဘဝ(၁၉၆၈~၁၉၇၂) တုန်းကစပြီး နှစ်သက်ခဲ့ပါတယ်။ အခုထိလည်းနားထောင်လို့ ကောင်းနေဆဲပါ။ ဒီသီချင်းလေးက စတီရီယိုသီချင်း (Stereo song) များရဲ့ထုံးစံအတိုင်း နိုင်ငံခြားတေးသွားတစ်ခုမှာ မြန်မာစာသား ထည့်ထားတာပါ။ ထူးခြားတာက “တစ်ဆင့်စကား တစ်ဆင့်နား” ကို လားရှိုးသိန်းအောင် နဲ့ နွဲ့ယဉ်ဝင်း တို့က မြန်မာလို သီဆိုတဲ့အပြင် လားရှိုးသိန်းအောင်က တရုတ်လို၊ နွဲ့ယဉ်ဝင်းက ဂျပန်လိုဆက်ဆိုကြတာပဲ ဖြစ်ပါတယ်။ ကျွန်တော် မြန်မာ့ကြယ်ငါးပွင့်သင်္ဘောလုပ်ငန်း (Myanma Five Star Line) စာရင်းဌာနမှာ အလုပ်ဝင်တော့ ကိုယ်နဲ့ဝါသနာတူ စတီရီယိုတေးကြိုက်တဲ့ ကိုသန်းမြင့်(ယခု Chief Accountant) နဲ့ အဖွဲ့ကျမိတယ်။ မှတ်မှတ်ရရဗျာ ဟိုတုန်းကထုတ်တဲ့ သီချင်းစာအုပ်ထဲမှာ “တစ်ဆင့်စကား တစ်ဆင့်နား” စာသားဖော်ပြပြီးအဆုံးမှာ “လားရှိုးသိန်းအောင် တရုတ်လိုဆက်ဆိုသည်” ဆိုတဲ့ စာကြောင်းပါပါတယ်။ ဒါကို ကိုသန်းမြင့်က ဒီသီချင်းနားထောင်လို့ ပြီးခါနီးရောက်ရင် “လားရှိုးသိန်းအောင် တရုတ်လို ဆက်ဆိုသည်” လို့ နောက်လေ့ရှိပါတယ်။ အခုတော့ ကျွန်တော်သား မြတ်သူရိန်က ဂျပန် diploma ရ၊ သမီး မြရည်သန္ထာက တရုတ် diploma ရကြပြီဆိုတော့ ကိုသန်းမြင့်ရေ ခင်ဗျားပြောသလို “လားရှိုးသိန်းအောင် တရုတ်လိုဆက်ဆိုသည်” မဟုတ်တော့ဘူးဗျ။အခု သားနဲ့သမီးတို့က ကျွန်တော်ကြိုက်တဲ့သီချင်းကို တရုတ်လို၊ ဂျပန်လိုဆက်ဆိုနေကြပါပြီ၊ ဘာသာလည်းပြန်ပေးနေကြပါပြီလို့ ပြောကြားရင်း ဒီကနေ့ကျရောက်တဲ့ မြတ်သူရိန်ရဲ့မွေးနေ့ကို ဂုဏ်ပြုဆုတောင်းလိုက်ပါတယ်။ဒီ “တစ်ဆင့်စကား တစ်ဆင့်နား” စတီရီယိုတေးရဲ့မူရင်း ဂျပန်သီချင်းရဲ့အမည်က “ဟိုနေမာဒေ အိုက်ရှိတဲ့” 骨まで愛して　ဖြစ်ပါတယ်။ အဟောင်းထဲကအကောင်းကြိုက်သူများအတွက် သုံးရောင်ခြယ်သီချင်းလေး“တစ်ဆင့်စကားတစ်ဆင့်နား” ကို နားဆင်ကြည့်ကြပါဦး။ အားလုံး မင်္ဂလာပါ။PS : Apologies for my inability to upload the tricolor song! See you soon. Pls stay with us."
    },
    {
        "title": "PILLOW TALK “နှစ်ကိုယ်ကြားတီးတိုးစကား”",
        "content": "PILLOW TALK “နှစ်ကိုယ်ကြားတီးတိုးစကား”\n\nLecture ဆိုတဲ့စကားလုံးလေးကို မြန်မာတွေ ရင်းနှီးကြပါတယ်။ ဆရာကြီးလေသံနဲ့လာပြောရင်လက်ချာရိုက်တယ်ပေါ့။ အဘိဓာန်က Lecture ကိုနာမ်အဖြစ် “ဟောပြောချက်၊ ပို့ချချက်” လို့ အဓိပ္ပယ်ဖွင့်ပါတယ်။ “သြဝါဒပေးခြင်း၊ ပြစ်တင်ဆုံးမခြင်း” ဆိုတဲ့အဓိပ္ပာယ်လည်း ရှိပါသေးတယ်။ ကြိယာအနေနဲ့တော့ “ဟောပြောသည်၊ ပို့ချသည်၊ သြဝါဒပေးသည်၊ ပြစ်တင်ဆုံးမသည်“ လို့ အနက်ဖွင့်ပါတယ်။ Lecture နဲ့ဆက်စပ်လို့ Curtain Lecture ဆိုတဲ့ “ကန့်လန့်ကာနဲ့ ပြစ်တင်ဆုံးမ” နှစ်လုံးတွဲအသုံးအနှုန်းတစ်ခုရှိတယ်။ အဓိပ္ပာယ်ကA censorious lecture by a wife to her husband, often while in bed. မယားကလင်ယောက်ျားကို တိုးတိုးတိတ်တိတ် ကြိမ်းမောင်းခြင်းပါ။ “အိပ်ရာထဲမှ မြည်တွန်တောက်တီးစကား” လို့လည်းဆိုကြပါတယ်။ အဘိဓာန်ဆရာတချို့ကတော့ “An instance of a wife reprimanding her husband in private;”“A private reprimand given to a husband by his wife;”“A scolding or rebuke given in private, especially by a wife to her husband.” လို့အနက် အသီးသီးပေးကြပါတယ်။ ဒီဆရာကျတော့ လူရှေ့မရှောင် ကြမ်းကြမ်းတမ်းတမ်း အပြောခံရတာ များသွားလို့လားမသိ “Wife's tough talk.” “ဇနီးမယားရဲ့ ခပ်ကြမ်းကြမ်းပြစ်တင်စကား” လို့ဖွင့်ဆိုလိုက်ပါတယ်။Curtain Lecture လို အိပ်ရာထဲ လာပြန်ပြီ ဒီအိပ်ရာ ဘာပြောဦးမလို့ပါလိမ့်။ ဒီတစ်ခါပြောမှာကတော့ “Pillow talk” ပါ။ Pillow talk ဆိုတာလင်မယားတွေ အိပ်ရာထဲမှာပြောကြတဲ့ချစ်စကား “An intimate conversation in bed.”၊ ချစ်တင်းနှောစကား“A conversation between lovers in bed” လို့အဓိပ္ပာယ်ရပါတယ်။ ဒီထက် နက်နက်နဲနဲ အဓိပ္ပာယ်ဖွင့်သူတွေက Pillow talk ကို“The relaxed, intimate conversation that often occurs between two sexual partners after the act of coitus, usually accompanied by cuddling, caresses, andother physical intimacy.” လို့ အနုစိတ်ခြယ်မှုန်းကြပါတယ်။ တိုက်တိုက်ဆိုင်ဆိုင် One Direction အဖွဲ့ဝင်ဟောင်း Zayn Malik ဟာ ၂၀၁၆ မှာ သူ့ရဲ့တစ်ကိုယ်တော် လက်စွမ်းပြထားတဲ့ Pillow Talk အမည်နဲ့ သီချင်းတစ်ပုဒ်ထုတ်ခဲ့ပါတယ်။ YouTube မှာဝင်ပြီး အမောပြေ နားထောင်ကြည့်ဖို့ တိုက်တွန်းပါရစေ။အားလုံးမင်္ဂလာပါ။"
    },
    {
        "title": "U Htin Kyaw",
        "content": "U Htin Kyaw\n\nU Htin Kyaw - a Stellar Choice U Htin Kyaw - a Stellar ChoiceU Htin Kyaw - a Stellar ChoiceFirst Truly Civilian President in more than 50 years နှစ်ပေါင်းငါးဆယ်ကျော် လှုပ်ရှားရုန်းကန်ပြီး၊ ဒီမိုကရေစီစနစ်ရဲ့ အသီးအပွင့်ဖြစ်တဲ့ ပထမဆုံးအရပ်သားသမ္မတဦးထင်ကျော်ကိုဂုဏ်ပြုကြိုဆိုကြရအောင်။ Myanmar parliament elects first civilian president in decadesMyanmar's parliament has elected Htin Kyaw as the next president, the first civilian to lead the country after more than 50 years of military rule.Htin Kyaw is a close ally of Aung San Suu Kyi, whose National League for Democracy (NLD) party swept to victory in historic elections in November.He beat another NLD candidate and one put forward by the military.Ms Suu Kyi is barred from the post due to a constitutional clause, but has said she would be above the president.Htin Kyaw won with 360 of the 652 votes cast.In second place was military-nominated Myint Swe, who receivedabout 200 votes, followed by the other NLD candidate, Henry Van Thio who got 79 votes.They will serve as first vice-president and second vice-president respectively."
    },
    {
        "title": "The Peasants’ Day",
        "content": "The Peasants’ Day\n\nThe Peasants’ Day တောင်သူလယ်သမားနေ့ကျွန်တော်တို့ မြန်မာနိုင်ငံရဲ့ အများပြည်သူအားလပ်ရက် (Public holiday) တွေအကြောင်းပြောရင် အဲဒီ အားလပ်ရက်တွေ ဘယ်လိုအကြောင်းခံနဲ့ ဖြစ်လာသလဲ ပြန်တွေးသင့်ပါတယ်။ အချို့အားလပ်ရက်တွေက ကဆုန်လပြည့်နေ့၊ သီတင်းကျွတ်လပြည့်နေ့တို့လို ဘာသာရေးအကြောင်းခံနဲ့ကျင်းပကြတဲ့ အခါကြီးရက်ကြီး (Day of religious significance) တွေဖြစ်ကြသလို၊ ပျော်ရွင်ကြည်နူးဖွယ်ရာ ဖြစ်ရပ်တွေအတွက် အောင်ပွဲခံသင်္ကေတအနေနဲ့ ကျင်းပကြတဲ့ အားလပ်ရက်တွေလည်းရှိပါတယ်။ တချို့အားလပ်ရက်တွေထဲမှာ မြန်မာ့လွတ်လပ်ရေးကြိုးပမ်းမှုလို နိုင်ငံ့အရေးအတွက် သွေး၊ ချွေးနဲ့လူ့အသက်ပေါင်းများစွာစတေးပြီး ခက်ခက်ခဲခဲတိုက်ယူခဲ့ရတဲ့ဖြစ်ရပ်တွေလည်းပါပါတယ်။ ဒီဖြစ်စဉ်တွေကို ကမ္ဘာတည်သရွေ့ အမှတ်ရစေဖို့ အထိမ်းအမှတ်ပြုအားလပ်ရက် (Commemorative holiday) တွေသတ်မှတ်ပေးခဲ့တာဖြစ်ပါတယ်။ ဒီကနေ့ မတ်လ ၂ ရက်နေ့မှာကျရောက်တဲ့ အများပြည်သူအားလပ်ရက်ကိုတော့တောင်သူလယ်သမားနေ့(Peasants’ Day) လို့ သိထားကြပါတယ်။ အမှန်က ဒါဟာ ဆေးခါးခါး အဝင်မဆိုးဖို့ သကာဖုံးထား Sugar-coated တဲ့သဘောပါ။ သမိုင်းကြောင်းကို ပြန်ကြည့်ရင် ၁၉၆၂ ခုနှစ်၊ မတ်လ ၂ ရက်နေ့မှာ ကာကွယ်ရေးဦးစီးချုပ်ဖြစ်သူ ဗိုလ်ချုပ်ကြီးနေဝင်း က နိုင်ငံတော်ရဲ့ အာဏာသိမ်းခဲ့ပါတယ်။ပြည်သူရွေးချယ်တင်မြောက်ထားတဲ့ ဝန်ကြီးချုပ် ဦးနု နဲ့သူရဲ့ဝန်ကြီးအဖွဲ့ကိုလည်း ဖမ်းဆီးထိန်းသိမ်းခဲ့ပါတယ်။ အဲဒီအချိန် ၂--၃-၁၉၆၂ ကစလို့ မြန်မာနိုင်ငံလွတ်လပ်ရေးရပြီး ၁၄ နှစ်အကြာမှာ စစ်အုပ်ချုပ်ရေးလက်အောက် ကျရောက်ခဲ့ကြရပါတယ်။ သမိုင်းဆရာတွေပြောသလိုပြောရရင် ''The rest is the history''ကျန်တာတွေအားလုံး ခင်ဗျားတို့သိကြပါတယ် ပေါ့ဗျာ။ လူငယ်တွေအတွက် အထောက်အထားအဖြစ် ၂-၃-၁၉၆၂ နေ့ထုတ် Chicago Tribune အမေရိကန်သတင်းစာ ပါ ''Army Seizes Burma Rule!'' ''မြန်မာနိုင်ငံစစ်တပ်အာဏာသိမ်း'' သတင်း ပေးပို့ချက်ကို သမိုင်းအထောက်အထားအဖြစ်ဖော်ပြပေးလိုက်ပါတယ်။Army Seizes Burma Rule! U Nu and Cabinet Under Arrest RANGOON, Burma, March 2 [Friday] The Burmese army took over the country in a bloodless coup early today. Burma's chief of defense, Gen. Ne Win, in an announcementover the government radio, appealed to his countrymen to carry on their normal pursuits. Prime Minister U Nu and his cabinet reportedly were arrested at the government broadcasting headquarters where they had metto discuss proposals for federalism of the country. The report of the arrests could not be confirmed immediately, however. Another report said army troops surrounded the cabinet ministers' homes before dawn andmilitary intelligence men escorted the ministers away. Charges Red Plot Gen. Ne Win, 51, a hero of Burma's independence movement, took over the government from U Nu in an army coup once before, on Sept. 26, 1958.Win charged there was a plot by Communists to seize power, and U Nu agreed that he himself was unable to deal with the situation. Win ruled as a military strongman for 15 months and then voluntarily stepped downfor an election that saw the return of U Nu to power at the head of a democratic civilian government. In his broadcast today Win said the army had taken control \"of a vastly deteriorating situation.\" Leftists'Power Grows The extreme left wing of U Nu's ruling Socialist party, the anti-fascist People's Freedom league, in recent weeks has shown growing strength and captured all five of the party’s executive jobsin hotly contested elections at a convention a month ago. U Nu did not seek reelection as party president and E Maung, leftist education and justice minister, took over.မြန်မာ့တပ်မတော်က အာဏာသိမ်းခဲ့တဲ့ မတ်လ ၂ ရက်နေ့ကိမြန်မာနိုင်ငံရဲ့ အခြေခံလူတန်းစားတစ်ရပ် တောင်သူလယ်သမားထုကို ဂုဏ်ပြုတဲ့အနေနဲ့ တောင်သူလယ်သမားနေ့အဖြစ် သတ်မှတ်ပေးခဲ့ပါကြောင်း တင်ပြပေးလိုက်ပါတယ်။ အမှန်မြင်ပြီး အမြင်မှန်ကြပါစေ။ အားလုံး မင်္ဂလာပါ။"
    },
    {
        "title": "အွန်လိုင်းပေါ်ကအမုန်းသမားများ",
        "content": "အွန်လိုင်းပေါ်ကအမုန်းသမားများ\n\nHATERS အွန်လိုင်းပေါ်က အမုန်းသမားများ Taylor Swift ရဲ့ 'Shake It Off' 'ဂရုစိုက်မနေနဲ့' သီချင်းက ၂၀၁၄ ခုနှစ်အတွင်း နိုင်ငံတော်တော်များများမှာ နံပတ်တစ်ချိတ်ပြီး အောင်မြင်ခဲ့ပါတယ်။ ကြုံကြိုက်လို့ပြောရရင် ကျွန်တော်တို့ဆီမှာလည်း ဝိုင်းစုခိုင်သိန်း ရဲ့ 'ခါချနေရတယ်' သီချင်းဟာ လူငယ်တွေကြား ရေပန်းစားခဲ့ပါတယ်။Taylor Swift ရဲ့ 'Shake It Off ' သီချင်း ထဲကစာသားတချို့ဟာ သူ့ရဲ့ 'Haters Gone Hate' ထဲက ('Haters gon' hate, haters gon' hate; Players gon' play, players gon' play') စာသားတွေကို ထည့်သွင်းစပ်ဆိုထားကြောင်း အဆိုတော် Jesse Graham က စွပ်စွဲခဲ့ပြီး၊Taylor Swift ထံမှ နစ်နာကြေး ဒေါ်လာ ၄၂ သန်း တောင်းတယ်လို့ သိရပါတယ်။ 'Shake It Off' ရဲ့ Chorus ပိုဒ်က စာသားလေးတွေကို မြည်းစမ်းကြည့်ပါဦး။ “Cause the players gonna play, play, play, play, playAnd the haters gonna hate, hate, hate, hate, hateBaby,I'm just gonna shake, shake, shake, shake, shakeI shake it off, I shake it off”သူတို့အငြင်းပွားနေတဲ့ 'Haters Gonna Hate' လုံးတွဲဟာလည်း ယနေ့ခေတ်မှာတော့ အင်တာနက်သုံးစကား (Internet jargon) တစ်ခုဖြစ်လို့နေပါပြီ။ 'Haters Gonna Hate' ဆိုတာ'ဘယ်သူတွေ ဘာပြောပြော တို့က ဂရုမစိုက်။ အောက်တန်းစား comment တွေ ခေါက်ထားလိုက်' 'အမုန်းစကားတွေကို အလေးထားမနေနဲ့' လို့ပြောတာပါ။ အင်တာနက်ဗန်းစကား က 'I don't care – IDC ပေါ့ဗျာ။ဆက်ပြီး Haters ရဲ့အဓိပ္ပာယ်ကို ပြောချင်ပါတယ်။ တကယ်တော့ Haters ဆိုတာFacebook ပေါ်မှာ တစ်ဖက်သားကို စိတ်အနှောင့်အယှက်ဖြစ်အောင်၊ ထိခိုက်နစ်နာအောင် စော်ကားမော်ကား၊ ရင့်ရင့်သီးသီး၊ ဆဲရေးတိုင်းထွာနေကြတဲ့ အမုန်းသမားတွေကို ရည်ညွှန်းတာပါ။ တစ်ယူသန်တဲ့၊ ရန်လိုတဲ့၊ လူမျိုးရေးခွဲခြားတဲ့ အစွန်းရောက်တွေဖြစ်ကြပါတယ်။ Haters တွေထဲမှာ သူများရဲ့ အောင်မြင်မှုအပေါ် မုဒိတာမပွားနိုင်သူ၊မနာလိုဝန်တို မစ္ဆရိယစိတ်ကြီးသူတွေလည်း ပါသေးတယ်။ ဒီလူမျိုးတွေက ကိုယ်နဲ့အယူအဆမတူရင် ရန်သူ၊ မကြိုက်ရင် ဆဲတယ်ကွာဆိုတဲ့ စိတ်ပုပ်စိတ်ယုတ်ရှိသူ၊ အမြင်ကျဉ်းသူတွေပါ။ အွန်လိုင်းပေါ်ကအမုန်းသမား Haters တွေရဲ့အမုန်းစကား (Hate speech) တွေကို'Haters Gonna Hate'='Just ignore those negative comments' ပုံစံနဲ့ လျစ်လျူရှုနိုင်ကြပါစေ။ အမုန်းစကားတွေကြောင့် ကျွန်တော်တို့ရဲ့နှလုံးသားတွေ အမုန်းမပွားရအောင် မေတ္တာနဲ့ ဝန်းရံကြပါစို့လားခင်ဗျာ။ အားလုံး မင်္ဂလာပါ။"
    },
    {
        "title": "Price versus Value",
        "content": "Price versus Value\n\nTHOUGHT OF THE WEEK - May 25, 2016 Price versus Value အော်စကာဝိုင်း ကပြောနေပြီ၊ ဒီကနေ့လူတွေ ဈေးနှုန်းပဲသိတယ်၊ တန်ဖိုးမသိကြဘူးတဲ့။ ဈေးနှုန်းသိတာကမဆန်းပါ၊ ပစ္စည်းတိုင်းမှာဈေးနှုန်း ကပ်ထားလို့ပါ။ အရာရာကို How much နဲ့အပြီးသတ်နေကြတာကိုး။ ဒီနေရာမှာအကြောင်းတိုက်ဆိုင်လို့ဆရာတော်ဦးဇောတိကရဲ့ အဆိုအမိန့်ကို ကိုးကားတင်ပြလိုက်ပါတယ်။ \"ကျန်းမာရေးမကောင်းတဲ့သူ သေတော့မယ့်အခြေအနေမှာ တကယ်လိုတဲ့ဆေးကို ထိုးလိုက်လို့အသက်ရှင်တယ်ဆိုရင် အသက်ကိုကယ်နိုင်တဲ့ဆေးဟာ ဘယ်လောက်ပေးရသလဲလို့မေးရင်၊ (ပေးဝယ်လိုက်ရတဲ့ဈေးနှုန်းအရ) ကုန်ကျစရိတ် ကိုပြောလို့ရတယ်။ဘယ်လောက်တန်ဖိုးရှိသလဲလို့ မေးရင်၊ အသက်လောက်တန်ဖိုးရှိတယ်လို့ ဖြေရမယ်။ ငွေနဲ့တိုင်းပြီးဖြေလို့မရဘူး။ တချို့လူတွေဟာ ကုန်ကျစရိတ်ကိုပဲသိတယ်။ တန်ဖိုးကိုမသိကြဘူး\"ဆရာတော်ကြီးမိန့်ကြားသလို ကုန်ကျစရိတ် (ဈေးနှုန်း) နှင့်တန်ဖိုးတို့၏ အနှစ်သာရကို ဆန်းစစ်နိုင်ကြပြီး လက်တွေ့လုပ်ငန်းခွင်မှာ ကျွမ်းကျွမ်းကျင်ကျင် ပညာသားပါပါလုပ်ဆောင်နိုင်ကြပါစေလို့ တိုက်တွန်းလိုက်ပါတယ်။ အားလုံး မင်္ဂလာပါ။"
    },
    {
        "title": "JUST LOVE 'EM",
        "content": "JUST LOVE 'EM\n\nJUST LOVE 'EM သူလာလည်း မှောင်နေဆဲပါပဲဆိုတဲ့ ကိုယ်ရွှေတို့အတွက် ဒေါ်အောင်ဆန်းစုကြည် နှစ် ၂၀ လောက် ကိုယ်ကျိုးစွန့် အနစ်နာခံ ကြိုးစားခဲ့လို့ သူ့ရဲ့ NLD ပါတီက နှစ် ၅၀ ကျော် မတရားဖိနှိပ်အုပ်ချုပ်လာတဲ့ စစ်အာဏာရှင်စနစ်ဆိုးကို ဖယ်ရှားနိုင်ခဲ့တာ။ ဒီပြောင်းလဲမှုက မကြုံစဖူး အံ့ဖွယ်သရဲဖြစ်စဉ်ပါ။ တကယ့် Miracle ပါ။ပြည်သူ့ဆန္ဒအားနဲ့ ရွေးချယ်တင်မြှောက်ခဲ့တဲ့ သူ့ရဲ့ပြည်သူ့အစိုးရဟာ အစိုးရဟောင်းရဲ့ ဆိုးမွေကောင်းမွေတွေကို ဆက်ခံနေရတာပါ။ ပြည်သူကိုရှေးရူတဲ့ ပြည်သူ့အကျိုး ပြုလုပ်ငန်းတွေကို ကျွန်မတို့ ရက် ၁၀၀ အတွင်း အကောင်းဆုံးနဲ့ အရိုးသားဆုံး လုပ်သွားမယ်လို့ ကြေညာပြီး လုပ်ကိုင်နေပါတယ်။ အစိုးရဟောင်းရဲ့ဆိုးမွေထဲက တစ်ခုလို့ပြောရင်လွန်မယ်မထင်တဲ့ လျှပ်စစ်မီးက ယခင် infrastructure နဲ့ facility တွေအတိုင်း ဆက်သွားနေရတာကြောင့် မကြာခဏ မီးပြတ်ပါတယ်။ ဒါကိုပဲ ရမယ်ရှာပြီး အမနာပ ပြောနေကြတဲ့ \"ကိုယ်ရွှေ\" တို့ကို ပြောချင်ပါတယ်။ ဒေါ်စုက ဖန်ဆင်းနိုင်တဲ့ တန်ခိုးရှင်မဟုတ်လို့ လျှပ်စစ်နာတာရှည်ရောဂါကို အချိန်ယူ ကုစားရပါလိမ့်မယ်။အစိုးရဆိုးကနေ အစိုးရကောင်းတစ်ရပ်ဆီ ကူးပြောင်းရတာလောက်တော့ မခက်ခဲ၊ မရှည်ကြာလောက်ပါဘူး။ စောင့်ကြပါဦးဗျာ။ စနစ်ဆိုးအောက်မှာ နှစ်ရှည်လများ နေလာဖူးတဲ့သူတွေဆိုတော့ စိတ်ရှည်သည်းခံတာကို လေ့ကျင့်သင်ကြားပေးဖို့ လိုမယ်မထင်ပါ။ဒီနေရာမှာ ကိုယ်ရွှေတို့အတွက် သူငယ်တန်းပြဆရာမလေးတစ်ယောက် ပြောတာလေးမျှဝေချင်ပါတယ်။\"ကျွန်မအနေနဲ့ စတန့်မင်းသားတွေလို ကင်းမြီးကောက်ထောင်ပြဖို့၊ ဒိုင်ဗင်ထိုးပြဖို့ မလိုသလို၊ ဒေးဗစ်ကော့ပါဖီး လို ရထားတစ်စင်းလုံး ဖျောက်ပြဖို့လည်း မလိုပါဘူး။ ကျွန်မအလုပ်က ကလေးတွေကို ချစ်ပြလိုက်ရုံပါပဲ။ Just love them သူတို့ကို ချစ်ပြရုံပါပဲ။\"ဒါပဲဗျာ အမေစုက ကျွန်တော်တို့ပြည်သူတွေကိုချစ်တယ်ဆိုတာနဲ့ လုံလောက်ပါတယ်။ အစိုးရကောင်းလက်အောက်မှာ မှောင်ချင်မှောင်ပါစေ၊ ကျွန်တော်တို့တွေ အမှောင်ထဲနေမယ်။ ဘာဖြစ်လဲ။ ကျေနပ်တယ်။ အားလုံးပဲ အဝိဇ္ဇာအမှောင်ကို ဉာဏ်အလင်းနဲ့ ခွင်းနိုင်ကြပါစေ။"
    },
    {
        "title": "In the Heat of the Moment",
        "content": "In the Heat of the Moment\n\nကျွန်တော့်မျက်နှာကို လာပက်တဲ့မိုးစက်လေး ကိုခင်အောင်အေးရဲ့ sizzling poem စူးရဲရဲ ရှတတကဗျာ ကိုမျှဝေပါရစေ။ မိုးနည်းနည်းရွာတယ် အပူချိန် အထိုက်အလျောက်ကျတယ် ဘတ်စ်ကားနဲ့ ဒရိုင်ဘာတွေ စပယ်ယာတွေ heat တက်နေတုန်းပဲ နိုင်ငံရေး ရေချိန်ဟာတိုင်းတာမှု ကိရိယာတွေကိုမင်တက်မိစေတယ် ရန်ကုန်သူ ရန်ကုန်သားများ အလှုပ်ရှားမပျက်(နို့ – မင်းက ရန်ကုန်သားအစစ်လား.. ဒါဖြင့်မင်းကရော..)မေးခွန်းများဟာ စစ်တန်းလျားတခုလို ညီညာစွာ အမိန့်နာခံလျက် ဆောက်လက်စ တိုက်ကြီးများရဲ့ မရေရာ မခိုင်မာတဲ့မျှော်လင့်ချက် အိမ်ဆောက်ပစ္စည်းမျိုးစုံများတွေ ဒရဟောနိမ့်ကျနေ့စားခနဲ့ ဇွတ်ကြိတ်မှိတ်လုပ်နေရတဲ့လုပ်သားတွေဒရဟော အပေါစား ဖုန်မှုန့်တွေနဲ့ အဟာရမပြည့်ဝတဲ့ ဈေးပေါအစားအသောက်တွေ ဒရဟော မိန့်ခွန်းနဲ့ ဝမ်းချပျားရည်တွေ ဒရဟော ရွှေတိဂုံစေတီတော်မြတ်ကြီးပေါ် မသူတော်တွေလည်း ဒရဟောမေလရဲ့ နှောင်းပိုင်းကျမှ မလာချင့်လာချင် မရွာချင့်ရွာချင်အဲ့ဒီမိုး နည်းနည်းရွာပြီးနောက် စိတ်တွေ အချဉ်ပေါက်တယ် လှိုင်းလိုပြီးတော့ဗြောင်လိမ်ဗြောင်စား အနာဂတ်တွေနဲ့ ပြည့်နှက်နေတဲ့ကိုယ်တို့ရဲ့ မြို့တော် ရန်ကုန်မှာ ဆူးလေ နားက ခိုအုပ်နဲ့ မြို့တော်ခန်းမနဲ့ လွပ်လပ်ရေးကျောက်တိုင်နဲ့ အဲ့ဟိုဘက် ယွန်းယွန်းမှာ ဗဟိုတရားရုံးချုပ် ဆိုတာကြီးက ဟီး ထ လို့ မိုးနည်းနည်းရွာတယ် အပူနည်းနည်းလျော့တယ် ရန်ုကုန်မှာ ရန်ကုန်သူ ရန်ကုန်သား ဘယ်မှာသွားရှာမလဲပခုံးချင်းတိုက်မိရင် ရန်ကုန်သားပေ့ါ ရန်ကုန်သားမရှိလည်း ရန်ကုန်ဟာ ရန်ကုန်ပဲ ဒါပေါ့ နေပူတော်တော့ မဟုတ်ဘူးပေ့ါ။ ခင်အောင်အေး၂၀ မေ ၂၀၁၅ ကျောက်မြောင်း ၂၀း၄၉ နာရီSource : MoeMaKha"
    },
    {
        "title": "ရက်ဂေးအကျော်အမော်ဘော့မာလီ",
        "content": "ရက်ဂေးအကျော်အမော်ဘော့မာလီ\n\nရက်ဂေးတေးဂီတ (Reggae music) ကို မြန်မာစာအဖွဲ့ရဲ့ အဘိဓာန်က အနောက်အင်ဒီးကျွန်း၌ အစပြုသော စည်းချက်ထန်အတီးအမှုတ်နှင့်အက လို့အနက်ပေးပါတယ်။ ဂျမေကာခေတ်သစ်ဂီတတစ်မျိုး လို့ အလွယ်မှတ်ထားလိုက်ပါ။ ရက်ဂေးကို ကမ္ဘာသိအောင်လုပ်ပေးခဲ့သူက ဂျမေကာနိုင်ငံသား ဘော့မာလီ (Bob Marley) ပဲ ဖြစ်ပါတယ်။သူဟာ ရက်ဂေးသီချင်းတွေကို စည်းချက်ကျကျ သီဆိုတတ်တဲ့ အဆိုတော်ဖြစ်သလို ထိထိမိမိရေးစပ်တတ်တဲ့ သီချင်းရေးဆရာလည်း ဖြစ်ပါတယ်။ သူရဲ့တိုတောင်းလှတဲ့ ဆယ့်ငါးနှစ်တာဂီတခရီးအတွင်းမှာ ဓာတ်ပြားအချပ်ရေ သန်း ၂၁ ကျော်ရောင်းချနိုင်ခဲ့ပါတယ်။ သူစင်တင်ခဲ့တဲ့ တေးဂီတကြောင့် သူ့ကို ရက်ဂေးတေးဂီတရဲ့ကမ္ဘာ့သံတမန်တစ်ဦးလို့ဂုဏ်ပြုခြင်းခံခဲ့ရပြီး၊သူကိုယ်တိုင်လည်း ဂျမေကာနိုင်ငံလို ဆင်းရဲမွဲတေတဲ့နိုင်ငံတစ်ခုကနေ ကမ္ဘာ့အဆင့်ဆူပါတန်းဝင် အဆိုတော်တစ်ဦး ဖြစ်လာခဲ့ပါတယ်။  သူ့သီချင်းတွေကဆင်းရဲမွဲတေမှု၊ ခွဲခြားဆက်ဆံခံရမှု၊ မမျှတမှုစတဲ့ Social protest တွေနဲ့ သူတို့ယုံကြည်တဲ့ Rastafarian ဘာသာရေးအယူဝါဒကိုအကြောင်းခံရေးဖွဲ့လေ့ရှိပါတယ်။အထူးသဖြင့် မတရားဖိနှိပ်ချုပ်ချယ်တဲ့ နိုင်ငံအုပ်ချုပ်သူတွေကို သီချင်းနဲ့မိမိရရ နှိပ်ကွပ်တတ်ပါတယ်။ သူ့တေးစာသားတွေက မင်းဆိုးမင်းညစ်တွေကို တော်လှန်ပစ်ဖို့ ဆော်ဩနေပါတယ်။ ဒါကြောင့် သူ့သီချင်းတွေဟာ ဂျမေကာနိုင်ငံမှာသာမက ဖိနှိပ်ခံအာဖရိကနိုင်ငံတွေရဲ့ တော်လှန်ရေး ကြွေးကြော်သံတွေ ဖြစ်လာပါတော့တယ်။တေးစာသားတွေကလည်း ဒီလိုမျိုး ဒီလိုမျိုး ရဲရဲတောက်တွေပါ။ \"We'll free the people with music, oh, music;\" ရက်ဂေးတေးဂီတနဲ့ ပြည်သူတွေ လွတ်မြောက်စေရမယ်။ \"I, I, I shot the sheriff, I didn't shoot the deputy\" ကျုပ်က ဒု ရဲမှူးလောက်တော့ မပစ်ဘူး၊ကျုပ် ပစ်သတ်လိုက်တာက ရဲမှူး ဗျ၊ ရဲမှူး။ \"You can fool some people sometimes, But you can't fool all the people all the time\" အချို့လူတွေကို တစ်ခါတစ်လေမှာ အရူးလုပ်လို့ရချင်ရမယ်၊ ဒါပေမဲ့ လူအားလုံးကို တစ်သက်လုံး လှည့်စားလို့မရဘူး။ .......... ဘော့မာလီ ဟာ ၁၉၇၃ မှာသူ့ရဲ့ Catch A Fire \"မီးစွဲပြီ\" သီချင်းနဲ့ပေါက်သွားပြီး၊ Burnin' \"မီးလောင်နေပြီ\" သီချင်းနဲ့ကျော်ကြားမှု အရှိန်အဟုန်မြင့်ခဲ့ပါတယ်။ ဆက်လက်ပြီး ၁၉၇၇ မှာ \"Exodus;\" လွတ်မြောက်လမ်း။ ၁၉၇၉ မှာ \"Survival\" ရှင်သန်ခြင်း; ၁၉၈၀ မှာ \"Uprising\" အုံကြွပြီ; ၁၉၈၃ မှာ \"Controntation\" ထိပ်တိုက်တွေ့ကြပြီစတဲ့တိုက်ပွဲဝင် သီချင်းအယ်ဘမ်တွေ ထုတ်ခဲ့ပါတယ်။ အများကြိုက်တဲ့ No Woman, No Cry; One Love; I Shot The Sheriff; Buffalo Soldier; Get Up, Stand Up လိုဓာတ်ပြားတွေလည်း ရှိပါတယ်။ ရက်ဂေးအကျော်အမော် ဘော့မာလီ ဟာ အောင်မြင်ကျော်ကြားမှု အမြင့်ဆုံးအချိန် ၁၉၈၁ မေလ ၁၁ ရက်နေ့အသက် ၃၆ အရွယ်မှာ ကင်ဆာရောဂါနဲ့ ကွယ်လွန်ခဲ့ပါတယ်။ ကျေးဇူးတော်အောက်မေ့ရင်း ရက်ဂေးဘုရင်ကြီး ဘော့မာလီတစ်ယောက် ကောင်းစွာအိပ်စက်အနားယူနိုင်ပါစေ။ အာမင်။"
    },
    {
        "title": "WANTED DEAD or ALIVE",
        "content": "WANTED DEAD or ALIVE\n\nအမေများနေ့ MOTHER’S DAY အလိုရှိသည် (WANTED) ဒီလိုမျိုး ဒီလိုမျိုး အစချီတဲ့ကြော်ငြာတွေ တွေ့ဖူးကြမှာပါ။ တစ်ခါတစ်ရံ အသေရရ အရှင်ရရ အလိုရှိသည် (WANTED DEAD or ALIVE) ဆိုတဲ့ကြော်ငြာမျိုးတွေလည်း တွေ့ရတတ်ပါတယ်။ ထူးထူးခြားခြားဗျာ၊ အောက်မှာ အလိုရှိသည် ကြော်ငြာတစ်ခုတွေ့လို့ မျှဝေလိုက်ပါသည်။WOMEN WANTEDUnpaid, uninteresting work with full employment for 16 hours a day, 7 days a week. No prospect of promotion. Occasional holidays only.“အမျိုးသမီးများအလိုရှိသည်တဲ့” ဘာများလုပ်မလို့ပါလိမ့်။ မဟုတ်မှလွဲရောလူကုန်ကူးမလို့လား။ဆက်ဖတ်ကြည့်လိုက်ပါဦး “လုပ်ခလစာမပေးပါ” ဘာကြီးလဲအလုပ်ပြီးရင် လုပ်ခတော့ပေးရမှာပဲမဟုတ်လား။ ကြည့်ပါဦး “စိတ်ဝင်စားဖွယ်မကောင်းသောအလုပ် - တစ်ပတ်လျှင် ၇ ရက်၊ တစ်နေ့ ၁၆ နာရီ လုပ်ရမည်” ဒါဆို တစ်နေ့ အိပ်ချိန် ၈ နာရီပဲပေးမယ်။ ရက်စက်လိုက်တာဗျာ။ “ရာထူးတိုးဖို့လည်းအလားအလာမရှိ။ရံဖန်ရံခါ အားလပ်ရက်မျိုးသာ ရရှိမည်”သြချလောက်တယ်။ ဘယ်နိုင်ငံက လေဘာလော လဲ။ခင်ဗျားအနေနဲ့ ဒီလိုကြော်ငြာမျိုး တွေ့ခဲ့လျှင် အလုပ်လျှောက်ဖြစ်ပါ့မလား။သေချာပါတယ်၊ လုံးဝမလျှောက်ပါ။ ဒါပေမယ့် လျှောက်လွှာမတင်ရဘဲ အလုပ်တန်းရ။ တစ်နေကုန်အိမ်မှာနေပြီး၊ တကုတ်ကုတ်နဲ့အိမ်မှုကိစ္စတွေ ပိတ်ရက်မရှိ၊မငြီးမငြူလုပ်နေရတဲ့ အိမ်ရှင်မတွေရဲ့ဘဝကို စာနာနိုင်မည်ဟု ယုံကြည်ပါတယ်။ အမေရှိသေးလား၊ အသက်ကြီးပြီလား၊ မီးဖိုချောင်ထဲကအမေ့ကို အနားပေးဖို့ကောင်းပါပြီ။ ကျွန်တော့်ဇနီးအပါအဝင်၊ မီးဖိုချောင်ထဲကမိခင်များ၊ ဒေါ်ကြီး၊ ဒေါ်လေးများ၊ အစ်မများ၊ ညီမများအားလုံးကို ထာဝစဉ်ကျေးဇူးတင် ဦးညွှတ်လျက် အမေများနေ့ ကိုကြိုဆိုလိုက်ပါတယ်။ အားလုံး မင်္ဂလာပါ။"
    },
    {
        "title": "May Day မေဒေး",
        "content": "May Day မေဒေး\n\nMay Day မေဒေး မေဒေး အားလုံးသိကြတဲ့အတိုင်း ယနေ့ မေလ ၁ ရက်က ကမ္ဘာ့အလုပ်သမားနေ့ (International Workers' Day or World Workers' Day) ဖြစ်ပါတယ်။ ပြည်သူ့အစိုးရရဲ့ သမ္မတကြီးဦးထင်ကျော် ပေးပို့တဲ့ အလုပ်သမားနေ့သဝဏ်လွှာအရ ၁၈၈၆ ခုနှစ် အမေရိကန်နိုင်ငံ ချီကာဂိုမြို့မှာ တစ်နေ့ကို အလုပ်ချိန်နာရီ ၂၀ စေခိုင်းခံရတဲ့အလုပ်သမားတွေ အသက်သွေးချွေးတွေစတေးပြီး ဆန္ဒထုတ်ဖော်ခဲ့ကြလို့ ဒီကနေ့ကျွန်တော်တို့ တစ်နေ့ ၈ နာရီ၊ တစ်ပတ်ကို နာရီ ၄၀ ဆိုတဲ့အလုပ်ချိန်ကို ခံစားနေကြရတာပါ။ အနစ်နာခံလှုပ်ရှားခဲ့တဲ့ နောင်တော်ရဲဘော် အလုပ်သမားအပေါင်းကို ဦးညွှတ်အလေးပြုလိုက်ပါတယ်။ ဝေါဟာရအနေနဲ့ပြောရရင် ကျွန်တော်တို့သိတဲ့မေဒေးမှာ အဓိပ္ပာယ်နှစ်မျိုး ရှိပါတယ်။ တစ်မျိုးက May Day \"Workers' Day\" အလုပ်သမားနေ့ ပါ။နောက်အဓိပ္ပာယ်တစ်မျိုးက သင်္ဘော၊ လေယာဉ်တွေ ဘေးဒုက္ခကြုံချိန် အကူအညီတောင်းခံရာမှာ အသုံးပြုတဲ့ ကမ္ဘာသုံးရေဒီယိုတယ်လီဖုန်းသင်္ကေတ (Distress signal) ဖြစ်ပါတယ်။ ဒီတော့ May Day ဆိုတာ အလုပ်သမားနေ့ကိုခေါ်တာဖြစ်သလို၊ ဘေးအန္တရာယ်ကျရောက်တဲ့အခါ Mayday! Mayday! ကယ်ပါ ကယ်ပါလို့ အကူအညီတောင်းခံချက်လည်း ဖြစ်ပါတယ်။ စကားလုံးရင်းမြစ်အရ Mayday ဆိုတာ ပြင်သစ်စကား M'aider က လာတာပါ။ \"Come help us\" \"ကျွန်တော်တို့ကို ကယ်ပါ (SOS - Save Our Souls)\" ဆိုတဲ့အဓိပ္ပာယ်ပါ။အလုပ်သမားနေ့ ပေါ်ပေါက်ခဲ့တာ နှစ် ၁၂၀ တိုင်လာပေမယ့်၊ ဖွင့်ဖြိုးပြီး၊ ဖွင့်ဖြိုးဆဲနိုင်ငံတွေမှာ အလုပ်သမားအခွင့်အရေးတွေ ခေါင်းပုံဖြတ်ခံနေရဆဲမို့ တိုက်ပွဲဝင်နေရဆဲပါ။ အာဏာရှင်အုပ်စိုးမှုအောက် ရာစုနှစ်တစ်ဝက်ကျော် ကျရောက်ခဲ့တဲ့ မြန်မာအလုပ်သမားတွေအတွက်ကတော့ Mayday! Mayday! \"SOS _ Save Our Souls\"ပါပဲခင်ဗျာ။ ဘဝတူကာယ၊ ဉာဏအလုပ်သမားများ ကိုယ်စိတ်နှလုံး ရွှင်လန်းချမ်းမြေ့ကြပါစေ။ အားလုံး မင်္ဂလာပါ။"
    },
    {
        "title": "A Better, Fairer, More Inclusive Democracy",
        "content": "A Better, Fairer, More Inclusive Democracy\n\nဧပြီ ၁ ရက်ကစပြီး နိုင်ငံ့တာဝန်ယူခဲ့တဲ့ ပြည်သူ့အစိုးရလက်ထက်မှာ \"All inclusive (အားလုံးပါဝင်နိုင်မှု)\" ဆိုတဲ့စကားလေးကို ပီပီသသ ကြားလာရတယ်။ နိုင်ငံရေး၊ စီးပွားရေး၊ လူမှုရေးစတဲ့ နယ်ပယ်အသီးသီးမှာ သက်ဆိုင်သူအားလုံး ပါဝင်နိုင်ဖို့ ကြိုးပမ်းနေတာလည်းတွေ့မြင်နေရပါတယ်။ လွတ်လပ်ရေးရပြီး လောက်တည်းက ပြည်တွင်းစစ်ကြောင့် ၆၈ နှစ်ကျော်လောက် မငြိမ်းချမ်းနိုင်ခဲ့တဲ့ မြန်ပြည်ကြီး ငြိမ်းချမ်းဖို့အစိုးရသစ်က အားလုံးပါဝင်နိုင်ဖို့ ကြိုးစားနေပါတယ်။ ဒီလိုအချိန်မှာ ကျဉ်းမြောင်းတဲ့စိတ်အစွဲတွေနဲ့ အတ္တမာနအာဃာတတွေကိုစွန့်ပြီး တိုင်းပြည်ကောင်းစားရေးအတွက် ကျွန်တော်တို့အားလုံးကစည်းစည်းလုံးလုံးနဲ့ ဝန်းရံပေးကြရမှာပါ။ ထီးဆောင်းဆရာတော် ဘဒ္ဒန္တစက္ကပါလ ရဲ့ ဟော့ဒီမိန့်မှာချက်လေးကို ဘာသာပြန်နဲ့အတူ ခံစားကြည့်ကြပါ။\"မင်းမပါ ဘာမှမပြီး မင်းချည်းသော်လည်း ဘာမှမပြီးသူမပါ ဘာမပြီးသူ့ချည်းသော်လည်း ဘာမှမပြီး ငါမပါ ဘာမှမပြီး ငါ့ချည်းသော်လည်း ဘာမှမပြီးမင်း သူ ငါ ညီညာစုံမှလုံးစုံအကုန်ပြီး ဖွဲ့ကြစုစည်း\"\"Without you, anything cannot be done.And you alone, nothing can be done.Without him, we can do nothing. And him alone, nothing can be done.Without me, you cannot do anything. And me alone, nothing can be done.You, him and mein unison, everything can be done well.Let's be all together in perfect harmony\" ဆရာတော်ရဲ့အဆုံးအမအတိုင်းပါပဲ မင်း၊ သူ၊ ငါ ညီမှ အောင်မြင်မှာ ဖြစ်ပါကြောင်း .... ။ အားလုံး မင်္ဂလာပါ။"
    },
    {
        "title": "မျက်နှာကိုလာပက်တဲ့မိုးစက်များ",
        "content": "မျက်နှာကိုလာပက်တဲ့မိုးစက်များ\n\nမိုးအကြောင်းဖွဲ့တဲ့ အင်္ဂလိပ်သီချင်းတွေ များပါတယ်။ မျက်နှာကို စိုရုံလေးလာပက်တဲ့ မိုးစက်လေးတွေရှိသလို၊ ရင်ထဲစူးနစ်သွားစေတဲ့ မိုးပေါက်ကြီးတွေလည်း ရှိပါတယ်။ ၁၉၄၀ နောက်ပိုင်းကနေ ၂၀၀၇ အထိ ရင်ထဲစွဲထင်ကျန်ရစ်ခဲ့တဲ့ မိုးသီချင်းအပုဒ် ၃၀ ကို စုစည်းတင်ပြသွားမှာဖြစ်ပါတယ်။ပထမဆုံး ၁၉၄၄ မှာထွက်တဲ့ အာဖရိကန်အမေရိကန်အဆိုတော် Ella Fitzgerald ရဲ့  \"(Into Each Life Some) Rain Must Fall (ရွာပါမိုး)\" ဆိုတဲ့သီချင်းပါ။ မိုးတွင်းမှာ မိုးရွာသလို ဘဝမှာလည်း မိုးရွာပါတယ်၊ဒုက္ခတွေ ကြုံရတယ်ပေါ့။ ဒါပေမဲ့လည်း သူ့အတွက်တော့ မိုးက သူများတွေထက် ပိုများနေသလားလို့ အပြစ်ဖို့တဲ့တေးပါ။၁၉၅၂ ကျတော့ Gene Kelly က \"Singin' In The Rain (မိုးထဲမှာ သီချင်းဆိုမယ်)\" ဆိုတဲ့သီချင်းကို မြူးကြွတဲ့တေးသံ၊ သွက်လက်တဲ့ခြေထိုးအကနဲ့အတူ ထီးပါဆောင်းပြီး အနောက်တိုင်းရွှေရိုးအကနဲ့ မိုးကိုအကောင်းမြင်စေခဲ့တယ်။ သူ့သီချင်းကို ကြိုက်ကြသလို သူပါဝင်တဲ့ \"Singin' In The Rain\" ရုပ်ရှင်ကိုလည်း လူကြိုက်များခဲ့တယ်။၁၉၅၉ မှာတော့ Buddy Holly ရဲ့ ကံဆိုးမိုးမှောင်ကျတဲ့သီချင်း \"Raining In My Heart (ကိုယ့်ရင်ထဲမှာ မိုးတွေရွာ)\" ရယ်၊ Ray Charles ရဲ့ မြတ်နိုးမှုကိုဖွဲ့တဲ့ \"Come Rain or Come Shine (နေပူပူ မိုးရွာရွာ) ရယ် ၂ ပုဒ် ထွက်ခဲ့တယ်။ တစ်နှစ်ထဲမှာ အသွင်မတူတဲ့မိုးသီချင်းနှစ်ပုဒ် ထွက်လာတယ်လို့ ပြောနိုင်ပါတယ်။ စွယ်စုံရအနုပညာရှင် Ray ရဲ့ \"မိုးရွာရွာ နေပူပူ\" သီချင်းထဲက \"ကိုယ်ချစ်တာမင်း၊ ဘာတွေဖြစ်ဖြစ် မိုးရွာရွာနေပူပူ မင်းကို သူများတွေမချစ်တဲ့ အချစ်မျိုးနဲ့ ချစ်တယ်\" ဆိုတဲ့စာသားက အရမ်းမိုက်သလို၊ Ray က ခံစားချက် mood ပါထည့် သီဆိုလိုက်တော့ အရမ်းကို ခိုက်ခဲ့ကြတယ်။၁၉၆၂ မှာထွက်တဲ့ Bob Dylan ရဲ့ \"A Hard Rain's a-Gonna Fall (မိုးကြီး သဲတော့မယ်)\" ကတော့ မိုးရွာရင် ကြမ္မာငင်တတ်လို့ ဒီမိုးမှောင်တုန်း မောင်ပုန်းပါရစေ ဆိုသူတွေအတွက်ပါ။ ထိထိမိမိစကားလုံးတွေနဲ့ သီကုံးထားလို့ အဆိုတော် တော်တော်များများရဲ့ ပြန်ဆိုခြင်း ခံခဲ့ရတယ်။ ၁၉၆၂ ထဲမှာပဲ Everly Brothers ရဲ့ \"Crying In The Rain (မောင်ငိုမယ်မိုးသည်းထဲမှာ)\" ထွက်ပါတယ်။ စိုးပိုင်ရဲ့ လူသိများတဲ့ သီချင်းလေးပါ။ \"Crying In The Rain\" က ထွက်ထွက်ချင်း အမေရိကားမှာ နံပါတ် ၆ သာချိတ်ပေမယ့်နောက်ပိုင်း Everly တို့ရဲ့ ဂန္တဝင်မိုးသီချင်း ဖြစ်သွားပါတယ်။၁၉၆၆ မှာ The Beatles ရဲ့ \"Rain (မိုး)\" သီချင်း ထွက်ပါတယ်။ သူတို့ပေးချင်တဲ့မက်ဆေ့ကတော့All's very well. (အားလုံးကောင်းပါတယ်) ဆိုတာပါပဲ။ \"နေသာတာ ကြိုက်တယ်၊ မိုးရွာလည်း မမှု\" လို စာသားမျိုးတွေက လုပ်သမျှ တင့်တယ်နေတဲ့သူတို့ရဲ့ အောင်မြင်ချိန်ကို ထင်ဟပ်စေပါတယ်။၁၉၆၆ မှာ ကနေဒါတေးရေးတေးဆို Gordon Lightfoot ရဲ့ ပွဲဦးထွက်အယ်ဘမ်ထဲက \"Early Morning Rain (မနက်ခင်းမိုး)\" သီချင်း အောင်မြင်မှု ရခဲ့ပါတယ်။ စိတ်ညစ်စရာတွေ၊ လူဖြစ်ရတဲ့ဒုက္ခတွေကို တန်းစီခြယ်မှုန်းထားတာပါ။ ဒါကြောင့် ဒီသီချင်းကို Dylan တို့လို အဆိုတော်ကြီးတွေတောင် ပြန်ဆိုကြတာ တွေ့ရပါတယ်။၁၉၆၇ မှာ Lonnie Johnson က သူ့ရဲ့ \"Falling Rain Blues (ဒုက္ခမိုးရေ)\" ကို ပြန်ထုတ်ပါတယ်။ မိုးတွေဒလဟောရွာလို့ ရေတွေကြီး မြေတွေပြိုနဲ့ လူတွေ အတိဒုက္ခရောက်ရပုံကို ဖော်ကျူးထားတာပါ။ သူ့ဇာတိ လူဝီဇီယားနား မှာ ၁၉၂၆ က အကြီးအကျယ် ရေကြီးတဲ့ဖြစ်ရပ်ကို အခြေခံရေးဖွဲ့ထားတာဖြစ််ပါတယ်။ ကြုံရသူအပေါင်းကို ထာဝစဉ် ခြောက်လှန့်နေတဲ့သီချင်းလည်း ဖြစ်ပါတယ်။၁၉၆၈ မှာ Randy Newman က \"I Think It's Going To Rain (မိုးရွာတော့မယ်ထင်တယ်)\" ဆိုတာထွက်ပါတယ်။ သူက မိုးလေဝသပညာရှင်မဟုတ်တော့ သူ့ခန့်မှန်းချက်က ယုံကြည်အားထားစရာမဖြစ်ပေမယ့် သူ့သီချင်း \"I Think It's Going To Rain\" ကိုတော့ ကြိုက်ကြပါတယ်။ အဆိုတော်ပေါင်းများစွာလည်း ပြန်ဆိုခဲ့ကြပါတယ်။ ကဲ သီချင်းဝါသနာအိုးတွေ နားထောင်ကြည့်ဖို့တော့ လိုမယ်ထင်ပါတယ်။1. Rain Must Fall (1944),  Ella Fitzgerald2. Singin' In The Rain (1952),  Gene Kelly3. Raining In My Heart (1959),  Buddy Holly4. Come Rain Or Come Shine (1959),  Ray Charles5. A Hard Rain's a-Gonna Fall (1962),  Bob Dylan6. Crying In The Rain (1962),  Everly Brothers7. Rain\" (1966), The Beatles8. Early Morning Rain (1966), Gordon Lightfoot9. Falling Rain Blues (1967),  Lonnie Johnson10. I Think It's Going To Rain (1968),  Randy Newmanဆက်လက်ဖော်ပြပေးပါမယ်။ အားလုံး မင်္ဂလာမိုး ရွာသွန်းဖြိုးကြပါစေ။Source :  Daily Telegraph, UK"
    },
    {
        "title": "Happy Father's Day",
        "content": "Happy Father's Day\n\nWhatever you are, I love you, dad.နှစ်စဉ် ဇွန်လရဲ့တတိယမြောက် တနင်္ဂနွေဟာ\"အဖေများနေ့\" ဖြစ်ပါတယ်။ ဒီနှစ်တော့ ဇွန် ၁၈ မှာ ကျရောက်ပါတယ်။ အဖေရှိနေသေးတဲ့သူတွေအတွက်တော့ ဒီကနေ့ဟာ ပျော်စရာကောင်းတဲ့နေ့တစ်နေ့ ဖြစ်ကောင်းဖြစ်ပေမဲ့၊ ကျွန်တော့်လို အဖေမရှိတော့တဲ့သူတွေအတွက်ကတော့ တမ်းတကြေကွဲဖွယ်နေ့တစ်နေ့ ဖြစ်နိုင်ပါတယ်။ဘယ်လိုအခြေအနေပဲဖြစ်ဖြစ် ဒီကနေ့မှာ ဂုဏ်ပြုရမယ့်ဖခင်တွေကတော့ ပုံစံအမျိုးမျိုးနဲ့ ရှိနေနိုင်ပါတယ်။ ဖခင်တာဝန်တွေ အကျေလွန်တဲ့ဖခင်တွေရှိသလို တာဝန်မဲ့တဲ့ဖခင်တွေလည်း ရှိန်ိုင်ပါတယ်။ကိုယ့်ဖခင်က ခြောက်ပြစ်ကင်းတဲ့ ဖခင်ပဲဖြစ်ဖြစ်၊ စားဝတ်နေရေးဖူလုံအောင် မစွမ်းဆောင်ပေးနိုင်တဲ့ ဖခင်ပဲဖြစ်ဖြစ်၊ မကြင်နာတတ်တဲ့ ဖခင်ပဲဖြစ်ဖြစ်၊ အာဏာရှင်ဆန်တဲ့ ဖခင်ပဲဖြစ်ဖြစ်၊ အိမ်ထောင်ရေးဖောက်ပြန်သွားတဲ့ ဖခင်ပဲဖြစ်ဖြစ် ဘယ်လိုဖခင်မျိုးပဲဖြစ်ဖြစ် ဒီနေ့မှာတော့ ဖခင်တွေအားလုံးဟာကိုယ့်သားသမီးတွေရဲ့ အသိအမှတ်ပြုမှုကို ခံယူချင်ကြမှာပါ။ဒါကြောင့် သားသမီးတွေအနေနဲ့ ကိုယ့်ရဲ့ အနန္တဂိုဏ်းဝင်ကျေးဇူးရှင်ဖခင်တွေကို တလေးတစားနဲ့ ဂုဏ်ပြုကြဖို့ နိုးဆော်ရင်း ဖခင်တွေအနေနဲ့လည်း သားသမီးတွေက ချစ်ခင်လေးစားဂုဏ်ယူရတဲ့ ဖခင်ကောင်းများဖြစ်အောင် ကြိုးစားကြပါလို့ တိုက်တွန်းလိုက်ပါတယ်။ပျော်ရွင်စရာ အဖေများနေ့ဖြစ်ကြပါစေ။အားလုံး မင်္ဂလာပါ။"
    },
    {
        "title": "LIVING WITH THE LAMALama ဆိုတာ",
        "content": "LIVING WITH THE LAMALama ဆိုတာ\n\nLIVING WITH THE LAMALama ဆိုတာ တိဘက်နဲ့မွန်ဂိုးလီယားတို့မှာ ဗုဒ္ဓဘာသာဘုန်းကြီးကို ခေါ်တာပါ။ အဲဒီ Lama ဆိုတဲ့စာလုံးရဲ့ရှေ့မှာ L တစ်လုံးထပ်ထည့်လိုက်ရင် Llama (ဘို့မပါတဲ့ တောင်အမေရိက ကုလားအုတ်ပု)လေး ဖြစ်သွားပါတယ်။ ဒီတော့ L တစ်လုံးနဲ့စာလုံးပေါင်းတဲ့ လားမာ \"Lama\" က ဘုန်းတော်ကြီး\"Priest\" ဖြစ်ပြီး၊ L နှစ်လုံးနဲ့စာလုံးပေါင်းတဲ့ လားမာ \"Llama\" က အဟိတ်တိရစ္ဆာန် \"Beast\" ဖြစ်ပါတယ်။ ဒီတော့ ကိုယ် ဘယ်သူ့အနားမှာ ရှိနေသလဲ၊ ဘယ်သူနဲ့ နေနေသလဲဆိုတာက ဗုဒ္ဓဘာသာတွေအတွက်တော့ အရေးကြီးပါတယ်။ \"Living with the Llama.\" ရက်စက်ယုတ်မာတဲ့ လူ့တိရစ္ဆာန်၊ လူ့အန္ဓတွေနဲ့နေမယ်ဆိုရင်ကိုယ်ရဲ့လားရာဂတိ မကောင်းနိုင်ဘူး။ \"Living with the Lama.\" သူတော်စင်၊ သူတော်ကောင်းတွေနဲ့ နေထိုင်ပြီး သူတော်ကောင်းတရားတွေ ကျင့်ကြံပွားများပါမှ လားရာဂတိ ကောင်းနိုင်မှာ ဖြစ်ပါကြောင်း .... ။ အားလုံး မင်္ဂလာပါ။"
    },
    {
        "title": "Selfie",
        "content": "Selfie\n\nSelfie : Joy to the WorldSelf ကို အင်္ဂလိပ်-မြန်မာအဘိဓာန်က \"အတ္တ\" ၊ \"ကိုယ်\" ၊ \"ကိုယ်တိုင်\" လို့ ဆိုပါတယ်။ ဒါကြောင့် Self က ဆင်းသက်လာတဲ့ Selfie ကို ကိုယ့်ကိုယ်ကိုယ်ပြန်ရိုက်တဲ့ ကိုယ်တိုင်ရိုက်ဓာတ်ပုံလို့ ပြန်ရမှာပေါ့။ မြန်မာစကားမှာ \"ဟာ\" ဆိုတဲ့ ပိုင်ဆိုင်မှုပြစကားရှိသေးတယ်။ထူးခြားတာက \"ကျွန်တော့်ဟာ\" \"ကျွန်မဟာ\" လို့ ဆိုလိုက်ရင် ပြောသူရဲ့ မွေးရာပါပစ္စည်းအင်္ဂါဇာတ် (Genitals : Genitalia) ဖြစ်သွားပါတယ်။ တစ်လောက ဂျပန်မှာ ၄၄ နှစ်အရွယ် အမျိုးသမီးတစ်ယောက် သူ့ဟာသူ ဆယ်ဖီရိုက်ပြီး၊ အဲဒီပုံကို ပုံစံခွက်ဖော်ပြီး တစ်ယောက်စီး ကယက်လှေ(Kayak) ထုတ်လုပ်တယ်။သူ့လှေကို Vagina kayak လို့ အမည်ပေးပြီး ဈေးကွက်တင်တယ်။ Pussy boat ဆိုပြီးခဏတော့ လှုပ်လှုပ်ရှားရှား ဖြစ်သွားတယ်။ နောက်ပိုင်း အဲဒီအမျိုးသမီး မဖွယ်မရာလုပ်မှု (Obscenity)နဲ့ အဖမ်းခံရတယ်။ ကျွန်တော်တို့အားလုံး ယဉ်ကျေးတဲ့ကမ္ဘာထဲမှာ နေကြတာပါ။ ဘယ်သူပဲဖြစ်ဖြစ် ဒါ ငါပိုင်ပစ္စည်း၊ငါ့ဟာငါ ဘာလုပ်လုပ်ဆိုရင်တော့ အရိုင်းကမ္ဘာထဲ ပြန်ရောက်သွားပါလိမ့်မယ်။ ကဲ ဆယ်ဖီကို အရိုင်းကမ္ဘာကလူတွေ ရိုက်သလို ကိုယ့်ဟာကိုယ် ပြန်ရိုက်တဲ့ပုံ မဖြစ်စေဘဲ၊ ယဉ်ကျေးကမ္ဘာက လူတွေပီပီ ကိုယ်တိုင်ရိုက်ဓာတ်ပုံ ကောင်းကောင်းလေးတွေ ရိုက်နိုင်ကြပါစေလို့ ဆန္ဒပြုလိုက်ပါတယ်။ မြင်သူငေးစရာ အကောင်းဆုံးဆယ်ဖီပုံလေးတွေပဲမြင်ချင်ပါတယ်။ အားလုံး မင်္ဂလာပါ။"
    },
    {
        "title": "အရူးအမူးပဲခေးရယ်",
        "content": "အရူးအမူးပဲခေးရယ်\n\nHopelessly Devoted to You \"အရူးအမူးပဲခေးရယ်\"အချစ်နဲ့စတဲ့ ကမ္ဘာကြီးမှာ မျှော်လင့်ချက်ဆိုတဲ့ Hope က ရှင်သန်မှုရဲ့အစိတ်အပိုင်းတစ်ခု ဖြစ်နေပါတယ်။ တချို့က မျှော်လင့်ချက်နဲ့အသက်ရှင်နေတယ်လို့တောင် ပြောကြတယ်။ Noun & Verb of Hope သဒ္ဒါအရတော့ Hope ဆိုတာ နာမ်အဖြစ် \"မျှော်လင့်ချက်\" ၊ကြိယာအဖြစ် \"မျှော်လင့်သည်\" ပေါ့။Adjective of Hope = Hopeful & Hopeless နာမဝိသေသနဆိုရင်တော့ Hopeful နဲ့ Hopeless ဆိုပြီး နှစ်မျိုးရှိပါတယ်။ အဘိဓာန်က Hopeful ကို \"မျှော်လင့်ချက်ရှိသော၊ အလားအလာကောင်းသော\" လို့ အနက်ပေးပါတယ်။ ဒါကြောင့် Hopeful နဲ့ရေးထားတဲ့ ဝါကျတစ်ခုတွေ့ရင်\"မျှော်လင့်ချက်ရှိ\" တာလား၊ \"အလားအလာကောင်း\" တာလားဆိုတာ ခွဲခြားသိရပါမယ်။ စာလုံးတစ်လုံးကို အဓိပ္ပာယ်တစ်မျိုးတည်း သိထားလို့ လုံးဝ လုံးဝ မဖြစ်ပါဘူး။ ဒီဥပမာဝါကျလေးတွေကို လေ့လာကြည့်ပါ။Most British feel hopeful that Brexit would be horrible. ဥရောပသမဂ္ဂကနေ ဗြိတိန်ထွက်သွားရင်အခြေအနေမကောင်းနိုင်ဘူးလို့ ဗြိတိသျှတွေကတော့ ထင်ထားတယ်။After a hundred-day period, Myanmar's foreign trade figures are a hopeful sign. ရက် ၁၀၀ စီမံချက်အပြီးမှာ မြန်မာနိုင်ငံရဲ့ နိုင်ငံခြားကုန်သွယ်မှု ပမာဏတွေ အလားအလာ ကောင်းလာတယ်။ \"Hopeful\" ရဲ့ဆန့်ကျင်ဘက်\"Hopeless\" ကတော့ \"မျှော်လင့်ချက်မရှိသော၊ အလားအလာမကောင်းသော၊ အားကိုးရာမဲ့သော၊ အလွန်ညံ့ဖျင်းသော၊ သုံးမရသော\" ဆိုတဲ့အဓိပ္ပာယ်တွေ ရပါတယ်။ ဝါကျထဲက စကားအဆက်အစပ်(Context)ကိုကြည့်ပြီး၊ အဓိပ္ပာယ်ကောက်ရမှာပါ။ သိပ်ညံ့တယ်၊ စိတ်ပျက်စရာကောင်းတယ်၊ အောချလောက်တယ်၊ဆရာဝန်မကုနိုင်တော့ဘူး၊ ကြိုးစားလို့လည်း မထူးတော့ဘူးစတဲ့ အခြေအနေမျိုးတွေမှာ Hopeless သုံးပြီး ပြောကြပါတယ်။Adverb of Hope = Hopefully & Hopelessly ဆက်ပြီးတော့ Hope ရဲ့ Adverb(ကြိယာဝိသေသန)နှစ်မျိုး Hopefully နဲ့ Hopelessly အကြောင်း ပြောပါမယ်။ Hopefully ကို မျှော်လင့်သည်၊မျှော်လင့်တကြီးလို့ အနက်ပေးပါတယ်။ Hopefully, my father will arrive home before dark. မမှောင်ခင်တော့ အဖေအိမ်ပြန်ရောက်လိမ့်မယ်လို့ ထင်တာပဲ။ We're sure we will find her,\" the rescuers said hopefully. ပျောက်ဆုံးနေတဲ့သူကို ပြန်ရှာတွေ့ကိုတွေ့ရမယ်လို့ကယ်ဆယ်ရေးသမားတွေက ပြောတယ်။Hopelessly ကိုတော့ \"မလူးသာမလွန့်သာ၊ လွန်လွန်ကျွံကျွံ၊ မရှုမလှ\" လို့ ဆိုပါတယ်။ ထူးခြားတာက ဒီမှာတော့ Hopelessly ကို \"မျှော်လင့်ချက်မဲ့\" တဲ့အဓိပ္ပာယ်နဲ့မဟုတ်ဘဲ တခြားအဓိပ္ပာယ်တွေအနေနဲ့ တွေ့ရမှာပါ။ အောက်ကဝါကျတွေကို ကြည့်လိုက်ရင် ရှင်းသွားမှာပါ။Hopelessly confused.စိတ်ရှုပ်လွန်းလို့ ဘာလုပ်လို့ လုပ်ရမှန်းကို မသိတော့ဘူး။ Hopelessly out-numbered.တစ်ဖက်ရန်သူက လူအင်အား အရမ်းများနေတယ်။ Hopelessly in debt. အကြွေးက လည်ပင်းခိုက်နေပြီ။ Hopelessly in love. အရူးအမူး ချစ်နေမိပြီ။ ကဲ ... ဒီလောက်ဆို Hope နဲ့ပတ်သက်တဲ့အသုံးအနူန်းတွေကို သိသွားလောက်ပြီလို့ ထင်ပါတယ်။ အထူးသတိပေးချင်တာကတော့ Hopeless ကို မြင်တာနဲ့ မျှော်လင့်ချက်ကင်းမဲ့တဲ့ဆီပဲ ရောက်မသွားကြဖို့ပါ။ အထူးသတိပေးချင်တာကတော့ Hopeless ကို မြင်တာနဲ့ မျှော်လင့်ချက်ကင်းမဲ့တဲ့ဆီပဲ ရောက်မသွားကြဖို့ပါ။ \"Hopelessly Devoted to You\" ဆိုတာကိုအဓိပ္ပာယ်မကောက်တတ်လို့ ကိုယ့်ကို တမ်းတမ်းစွဲဖြစ်နေတဲ့သူနဲ့ လွဲသွားဦးမယ်နော်။ အားလုံး မင်္ဂလာပါ။"
    },
    {
        "title": "ပေါင်မုန့်ကိုစိတ်တိုင်းကျစားပါ",
        "content": "ပေါင်မုန့်ကိုစိတ်တိုင်းကျစားပါ\n\nTHOUGHT OF THE WEEK - Dec 23, 2016လူတွေဟာငယ်စဉ်ဘ၀ကနေ ဒီအရွယ်ရောက်တဲ့အထိ သင်ယူနေရတဲ့စာပေကိုတော့ စွဲလမ်းမှုမရှိကြဘဲ၊ဆေးလိပ်တို့ အရက်တို့ကိုကျတော့ အစွဲကြီးစွဲနေကြတယ်။ဒါက ကိုယ့်ကိုယ်ကိုယ် ထိန်းချုပ်နိုင်တာနဲ့ သက်ဆိုင်ပါလိမ့်မယ်။အောက်ပါအဆိုအမိန့်ကို ခံစားကြည့်ပါဦး။Eat bread at pleasure, drink wine by measure.ပေါင်မုန့်ကို စိတ်တိုင်းကျစားပါ၊ အရက်ကို အတိုင်းအဆဖြင့်သောက်ပါ။အားလုံး မင်္ဂလာပါ။"
    },
    {
        "title": "FREEDOM FROM FEAR",
        "content": "FREEDOM FROM FEAR\n\nFREEDOM FROM FEAR FREEDOM FROM FEARFREEDOM FROM FEAR & OTHER WRITINGS ဆိုတာ ၁၉၉၅ မတ်လ မှာ ဒေါ်အောင်ဆန်းစုကြည် ရေးသားထုတ်ဝေခဲ့တဲ့စာအုပ်အမည်ပါ။ aungsansuukyi.bookchums.com/ ebookinga.com တို့မှာ အခမဲ့ရယူဖတ်ရှုနိုင်ပါတယ်။ကြောက်ရွံ့ခြင်းမှလွတ်ကင်းရေး အမည်နဲ့ ဒေါက်တာအောင်ခင်ရဲ့ မြန်မာပြန်လည်းရှိပါတယ်။ www.burmeseclassic.com မှာ ဝင်ရောက်ဖတ်ရှုနိုင်ပါတယ်။ အမေစုဟာ FREEDOM FROM FEAR ကို စာသဘော သီဝရီသက်သက် ရေးခဲ့တာမဟုတ်ပါဘူး၊ မြန်မာပြည်သူပြည်သားတွေအတွက် ၂၀၁၆ ဇူလိုင် ၁၉ မှာ လက်တွေ့လုပ်ပြလိုက်ပါပြီ။အမေစုဟာ FREEDOM FROM FEAR ကို စာသဘော သီဝရီသက်သက်ရေးခဲ့တာမဟုတ်ပါဘူး၊ မြန်မာပြည်သူပြည်သားတွေအတွက် ၂၀၁၆ ဇူလိုင် ၁၉ မှာ လက်တွေ့လုပ်ပြလိုက်ပါပြီ။အမေစုဟာ FREEDOM FROM FEAR ကို စာသဘော သီဝရီသက်သက် ရေးခဲ့တာမဟုတ်ပါဘူး၊ မြန်မာပြည်သူပြည်သားတွေအတွက် ၂၀၁၆ ဇူလိုင် ၁၉ မှာလက်တွေ့လုပ်ပြလိုက်ပါပြီ။"
    },
    {
        "title": "အာဇာနည်နေ့ \"Martyr's Day",
        "content": "အာဇာနည်နေ့ \"Martyr's Day\n\nThey die for us.For your Tomorrow, we gave our Today.တိုင်းပြည်အတွက် အသက်ပေးသွားသူ ရဲဘော်အပေါင်းကို အလေးပြုပါ၏အာဇာနည်နေ့ \"Martyr's Day\" အာဇာနည် ကို အဘိဓာန်တွေက Martyr လို့ တူညီအဓိပ္ပာယ်ပေးပါတယ်။ အာဇာနည်ရဲ့အဓိပ္ပာယ်ကို အများကောင်းကျိုးအတွက် မိမိအသက်ကိုပင် ပဓာနမထားဘဲ၊ ကိုယ်ကျိုးစွန့်အနစ်နာခံဖို့ အသင့်ရှိတဲ့လူစွမ်းကောင်း၊ သတ္တိဗျတ္တိနဲ့ပြည့်စုံတဲ့ သူရဲကောင်း လို့အကျယ်ဖွင့်ကြပါတယ်။ဒုကဂုံတ္တရကျမ်း၊စတုကဂုံတ္တရကျမ်းလာအရ အာဇာနည်ဆိုတာ မကြောက်မရွံ့ မတွန့်မဆုတ်ဘဲ၊ ကြောင်းကျိုးဟုတ်မှန်ရာကို ဝေဖန်တတ်သောပုဂ္ဂိုလ် လို့အဓိပ္ပာယ်ဖွင့်ပါတယ်။ လွန်ခဲ့တဲ့ ၆၉ နှစ်၊ ၁၉၄၇ ခုနှစ်၊ ဇူလိုင်လ ၁၉ ရက်နေ့မှာ မြန်မာနိုင်ငံရဲ့ လွတ်လပ်ရေးကြိုးပမ်းနေတဲ့ ဗိုလ်ချုပ်အောင်ဆန်းနဲ့ ကက်ဘိနက်အဖွဲ့ဝင်ဝန်ကြီး ၇ ဦး၊ သက်တော်စောင့်၁ ဦးတို့ လုပ်ကြံခံခဲ့ရပါတယ်။ ဗိုလ်ချုပ်အောင်ဆန်းတို့ကျဆုံးခဲ့ရတဲ့ ဇူလိုင်လ ၁၉ ရက်ကို အာဇာနည်နေ့အဖြစ် သတ်မှတ်ကာ နှစ်စဉ်ကျင်းပခဲ့တာ ယနေ့တိုင်ဖြစ်ပါတယ်။ အာဇာနည်နေ့ဟာ မြန်မာနိုင်ငံအတွက် အမှောင်ဆုံးနေ့နဲ့ ဝမ်းနည်းရဆုံးနေ့တစ်နေ့ဖြစ်ပါတယ်။အာဇာနည်ကြီးတွေ အသက်စွန့်ရယူပေးခဲ့တဲ့လွတ်လပ်ရေးကြီးနဲ့အာဇာနည်ကြီးတွေရဲ့ ကြီးမားတဲ့ကျေးဇူးတရားကို အောက်မေ့သတိရရင်း၊ ဗိုလ်ချုပ်အောင်ဆန်းနဲ့ အာဇာနည်ကြီးတွေ မွေးမြူပေးခဲ့တဲ့ အာဇာနည်စိတ်ဓာတ်ကို သားစဉ်မြေးဆက် သယ်ဆောင်သွားကြရမှာဖြစ်ပါတယ်။ ဆက်လက်ပြီး မေတ္တာဖက်ကိုယ်ကျိုးစွန့်ပြီး စစ်မှန်တဲ့ဒီမိုကရေစီစနစ်ကို ထူထောင်သွားကြရမှာလည်းဖြစ်ပါတယ်။တိုင်းရင်းသားပြည်သူတစ်ရပ်လုံး အနှစ်နှစ်အလလ မျှော်လင့်တောင့်တနေသော စစ်မှန်တဲ့ဖက်ဒရယ်ပြည်ထောင်စုကြီးကို တည်ဆောက်သွားနိုင်ပါစေလို့ ဆုတောင်းရင်း အနှစ်သာရနဲ့ အပြည့်စုံဆုံးဖြစ်မယ့် ၆၉ ကြိမ်မြောက်အာဇာနည်နေ့ကို ဦးညွှတ်အလေးပြုအပ်ပါတယ်။ သမိုင်းစဉ်အဆက်ဆက် ကျဆုံးခဲ့ကြတဲ့ရဲဘော်အပေါင်းကိုလည်းအလေးပြုလိုက်ပါတယ်။ အားလုံး မင်္ဂလာပါ။ အာဇာနည်နေ့အကြောင်း အင်္ဂလိပ်လို ရေးသားထားတဲ့ ဆောင်းပါးတိုလေးကို သမိုင်းအထောက်အထားအဖြစ် ကောက်နှုတ်ဖော်ပြလိုက်ပါတယ်။ Martyrs' Day is a Burmese national holiday observed on 19 July to commemorate Gen. Aung San and sevenother leaders of the pre-independence interim government _ all of whom were assassinated on that day in 1947. It is customary for high-ranking government officials to visit the Martyrs' Mausoleum in Yangonin the morning of that day to pay respects.Myoma U Than Kywe led the ceremony of the First Burmese Martyrs' Day on July 20, 1947 in Rangoon.On July 19, 1947, at approximately 10:37 a.m., BST, several of Burma's independenceleaders were gunned down by a group of armed men in uniform while they were holding a cabinet meeting at the Secretariat in downtown Yangon.The assassinations were planned by a rival political group, and the leader andalleged master-mind of that group Galon U Saw, together with the perpetrators, were tried and convicted by a special tribunal presided by Kyaw Myint with two other Barristers-at-law, U Aung Thar Gyaw and U Si Bu.In a judgment given on 30 December 1947 the tribunal sentenced U Saw and a few others to death and the rest were given prison sentences. Appeals to the High Court of Burma by U Saw and his accomplices were rejectedon 8 March 1948. In a judgment written by Supreme Court Justice U E Maung (1898–1977) on 27 April 1948 the Supreme Court refused leave to appeal against the original judgment. (All the judgments of the tribunal,the High Court and the Supreme Court were written in English. The judgment of the tribunal can be read in \"A Trial in Burma\" by Dr Maung Maung (Martinus Njhoff, 1963) and the judgment of the High Court andSupreme Court can be read in the 1948 Burma Law Reports.)The President of Burma Sao Shwe Thaik refused to pardon or commute the sentences of most of those who were sentenced to death, and U Saw was hangedinside Rangoon's Insein jail on 8 May 1948. A number of perpetrators met the same fate. Others, who had played relatively minor roles and were sentenced to various terms of imprisonment, also spent several years in prison.The assassinated were:Gen. Aung San, Prime MinisterU Ba Cho, Minister of InformationMahn Ba Khaing, Minister of IndustryU Ba Win, Minister of TradeThakin Mya, Minister of Home AffairsU Abdul Razak, Minister of Education andNational PlanningSao San Tun, Minister of Hills RegionsU Ohn Maung, Deputy Minister of Transport (Ministry Secretary)Ko Htwe, Bodyguard of U RazakU Tin Tut, Minister of Finance, was seriously wounded but survived.Many Burmese believe that the British had a hand in the assassination plot one way or another; two British officers were also arrested at the time and one of them charged and convicted for supplyingan agent of U Saw with arms and munitions enough to equip a small army, a large part of which was recovered from a lake next to U Saw's house in the immediate aftermath of the shooting.Soon after the assassinations,Sir Hubert Rance, the British governor of Burma appointed U Nu to head an interim administration and when Burma became independent on 4 January 1948, U Nu became the first Prime Minister of independent Burma.July 19 was designated a public holiday and to be known as Martyrs' Day."
    },
    {
        "title": "Tribulations of Human Being",
        "content": "Tribulations of Human Being\n\nTribulations of Human Being လူဖြစ်ရတဲ့ဒုက္ခ ဝီလျှံရှိတ်စပီးယား ပြောသလို လောကကြီးဟာ ဇာတ်ခုံကြီး (The world is a stage.) ပဲ။ ခင်ဗျားတို့၊ကျွန်တော်တို့အားလုံးဟာ အဲဒီလောကဇာတ်ခုံပေါ်မှာ ကံဇာတ်ဆရာအလိုကျ ကပြအသုံးတော်ခံနေကြရရှာတဲ့သူတွေပါ။ကျွန်တော်တို့တစ်တွေဟာငရဲပန်းကိုရွှေပန်းထင်၊ ဒုက္ခကိုအရောင်ဆိုးပြီး သုခအသွင်ယူနေကြရသူတွေမဟုတ်ပါလား။တစ်နည်း လူဖြစ်ရတဲ့ဒုက္ခတွေပြည့်နှက်နေတဲ့ဘဝဆေးခါးကြီးကိုအချိုသကာဖုံးပြီး တရစပ်သောက်သုံးနေကြသူတွေလို့ပြောရင်လည်းလွန်မယ်မထင်ပါ။အထူးသဖြင့် မြန်မာပြည်မှာ လူဖြစ်ရတဲ့ဒုက္ခ က ပိုဆိုးပါလိမ့်မယ်။ မြတ်ဗုဒ္ဓရဲ့အဆုံးအမတွေကြောင့်သာ သဲကန္တာရ ထဲမှာ အိုအေစစ် ရှာနိုင်တာပါ။ စစ်မှန်သောဓမ္မအသိဖြင့် ဘာဝနာပွားကာ အေးငြိမ်းသာယာသောဘဝမျိုးတည်ဆောက်နိုင်ကြပါစေ။အားလုံး မင်္ဂလာပါ။"
    },
    {
        "title": "A Tribute To The Fallen",
        "content": "A Tribute To The Fallen\n\nA Tribute To The Fallen အဘက်ဘက်က ယိုယွင်းနေတဲ့ မြန်ပြည်ကြီးကို NLD အစိုးရက မေတ္တာအပြည့်နဲ့ ပြုပြင်နေချိန်ဟာ နှစ် ၅၀ ကျော် အဖိနှိပ်ခံခဲ့ရတဲ့ ပြည်သူတွေအဖို့ ဒဏ်ရာတွေဆေးထည့်နေတဲ့ အချိန်ပါ။ ဒီကနေ့ ဇူလိုင် ၇ ရက်နေ့ဟာ ဗိုလ်ချုပ်နေဝင်း စစ်အစိုးရက ပစ်ခတ်ခဲ့လို့ ရန်ကုန်တက္ကသိုလ်ကျောင်းသားများသွေးမြေကျခဲ့ရတဲ့နေ့ပါ။ ခံခဲ့ရသူတွေအတွက် ခွင့်လွတ်နိုင်စရာ အကြောင်းလည်းမရှိ မေ့ဖို့လည်း ခက်ပေမယ့် ဝေဒနာကို မကြေညာချင်တော့ပါဘူး။ ခါးသီးတဲ့ အတိတ်ဖြစ်ရပ်တွေကိုပဲ သင်ခန်းစာယူကြပြီး လက်ရှိအခြေအနေကို အကောင်းဆုံး အသုံးချနိုင်ကြပါစေလို့ ဆန္ဒပြုပါတယ်။ ၁၉၆၂ မှ ယနေ့အထိ ပြည်သူ့အကျိုးအတွက်အသက်သွေးချွေးများ ပေးဆပ်ခဲ့ကြသော ရဟန်းရှင်လူ ပြည်သူအပေါင်းကို လေးစားဦးညွှတ်လျက် ..... အားလုံး မင်္ဂလာပါ။"
    },
    {
        "title": "မြန်မာ့အမျိုးသမီးများနေ့",
        "content": "မြန်မာ့အမျိုးသမီးများနေ့\n\nTHOUGHT OF THE WEEK - July 3, 2016 အမျိုးသမီးများနဲ့ ပတ်သက်လို့ အဆိုအမိန့်တစ်ခုက ဒီလိုဆိုပါတယ်။ Lust is the desire for their body.Love is the desire for their soul.ခန္ဓာကိုယ်ကို တပ်မက်ခြင်းက တဏှာ ရာဂပါ။ စိတ်ထားကို မြတ်နိုးခြင်းကသာ အချစ် ဖြစ်ပါတယ် တဲ့။ထပ်လောင်းပြီးတော့အချစ် ကို မေတ္တာ (Loving kindness) အဖြစ် ပြောင်းနိုင်ရင် ကျွန်တော်တို့တတွေ အားလုံးအေးငြိမ်းပြီပေါ့။ မာတုဂါမ ဆိုတာ မြတ်စွာဘုရားလက်ထက်မှာ ရဟန်းတော်တွေက အမျိုးသမီးများကို ခေါ်ဝေါ်တဲ့စကားပါ။Matugama : a Buddhist monk's term for womankind.ကျွန်တော်တို့ အားလုံး အမျိုးသမီးများကိုမာတာမိခင်အဖြစ် သဘောထား ဆက်ဆံနိုင်ကြရင် အကောင်းဆုံးဖြစ်မည် ယုံကြည်မိပါကြောင်း ပြောကြားရင်း မြန်မာ့အမျိုးသမီးများနေ့ကို ကြိုဆိုလိုက်ပါတယ်။ Happy Women's Day! အားလုံး မင်္ဂလာပါ။"
    },
    {
        "title": "How Beautiful Is The Rain - episode 1",
        "content": "How Beautiful Is The Rain - episode 1\n\nဆရာကြီးမင်းသုဝဏ်ရဲ့ ဝါဆိုဝါခေါင် ရေတွေကြီးလို့ သပြေသီးမှည့်…..ကဗျာစာသားအတိုင်းပါပဲ ရာသီဥတု မဖောက်ပြန်ချိန်ကတည်းက ဝါဆိုဝါခေါင်မှာ မိုးဖြိုင်ဖြိုင်ရွာပြီး ရေတွေကြီးတတ်ပါတယ်။ ဆရာကြီးရဲ့ကဗျာကို အရှေ့ဖျားသမိုင်းဆရာကြီး Prof. G. H. Luce  က \"July August rain and flood\" လို့ လှလှပပ ဘာသာပြန်ထားတာ မှတ်မိကြပါလိမ့်မယ်။ ပုံမန်အားဖြင့် မိုးရွာချတာကို It rains or it rained. လို့ ရေးပါတယ်။  မိုးရွာတာကို It’s raining. လို့ ရေးကြပါတယ်။ မိုးရေကို rain water;မိုးစက်မိုးပေါက်ကို rain drop လို့ခေါ်ပါတယ်။ အချိန်တစ်ချိန် ကာလတစ်ခုအတွင်း ရွာချတဲ့ မိုးရေချိန် \"rainfall = The amount of rain that falls in a certain time.\" ကို လက်မနဲ့တိုင်းပြီး ပြောလေ့ရှိပါတယ်။ ချိုပြုံးသီချင်းထဲမှာတော့ \"မျက်ရည်ချိန်လက်မ ၃၀၀\" ဆိုတော့ ငိုချလိုက်တဲ့ မျက်ရည်တွေဘယ်လောက် များနေပြီဆိုတာကို လွန်လွန်ကဲကဲရွာတဲ့ မိုးရေချိန်နဲ့နှိုင်းပြီး အတိသယဝုတ္တိအလင်္ကာ (Hyperbole) နဲ့ တင်စားရေးဖွဲ့လိုက်တာပါ။ ဒီနေရာမှာ \"မျက်ရည်+ မိုးရေချိန်=မျက်ရည်ချိန်\" ဆိုတဲ့ဝေါဟာရ စကားလုံး အသစ်တစ်လုံး တွေ့ရမှာဖြစ်ပါတယ်။ ဒီလိုမျိုး စာကားလုံးနှစ်လုံးပေါင်းစပ်ပြီး အသစ်ဖန်တီးလိုက်တဲ့ ဝေါဟာရစကားလုံးအသစ်ကို (Portmanteau word) လို့ ခေါ်ပါတယ်။ ရွာနေကျမိုးရေပမာဏထက် ပိုပြီးလွန်လွန်ကဲကဲရွာချတဲ့ မိုးရေပမာဏကို မှတ်သားဖွယ်ရာမိုးရေချိန် (Noteworthy amount of rainfall)လို့မိုးလေဝသနှင့် ဇလဗေဒပညာရှင်တွေက ဆိုပါတယ်။"
    },
    {
        "title": "How Beautiful Is The Rain - episode 2",
        "content": "How Beautiful Is The Rain - episode 2\n\nThundery rain ထစ်ချုန်းမိုး ဆက်လက်ပြီး မိတ်ဆက်ပေးချင်တာက ထစ်ချုန်းမိုး Thundery rain ပါပဲ။ Thundery rain means the (heavy) rain with loud rumbling sound. ထစ်ချုန်းမိုး ဆိုတာ သည်းထန်တဲ့မိုးနဲ့အတူ ကြောက်မက်ဖွယ်ကျယ်ကျယ်လောင်လောင် အသံပေးခြောက်လှန့်တဲ့မိုးခြိမ်းသံ (Crash of thunder) က အဖော်ပြုလာခြင်းဖြစ်ပါတယ်။ မိုးကိုအဖော်ပြုလာကြတဲ့ လေပြင်းမုန်တိုင်းကြောင့် Rain storm (သို့) Thunder storm လို့ခေါ်တဲ့ မိုးသက်မုန်တိုင်း တွေ၊ Squall လို့ခေါ်တဲ့ မိုးသက်လေပြင်းတွေ ဖြစ်လာပါတယ်။Squall (မိုးသက်လေပြင်း) is a sudden violent wind, often with rain or snow; squally shower. လေပြင်းနဲ့အတူ ရောက်လာတဲ့မိုးကို မိုးရောလေပါကျတဲ့ မိုးသက်လေပြင်း (Gust of rain) လို့ အမည်ပေးပါတယ်။ Rain storm (မိုးသက်မုန်တိုင်း) is a kind of storm of thunder(မိုးကြိုးမုန်တိုင်း) and lightning (လျှပ်စီးလက်ခြင်း), usually with heavy rain. Lightning & Thunder မိုးကြိုး-မိုးကြိုးပစ်လျှပ်စီးလက်တာကို Flash of lightning လို့လည်း ရေးကြပါတယ်။ ရှေးလူကြီးတွေအပြောအရ လျှပ်စီးလက်တာဟာ ကောင်းကင်ကနတ်သမီးတွေ ထဘီခါတာလို့ခပ်နောက်နောက် ပြောတာကြားဖူးပါတယ်။ အပေါ်က အဓိပ္ပာယ်ဖွင့်ဆိုချက်မှာပါတဲ့ thunder နဲ့ lightning အကြောင်း ထပ်ပြောပါရစေ။ မိုးကြိုးကို Thunder; Thunderbolt; Thunderclap လို့ မြန်မာအင်္ဂလိပ် အဘိဓာန်က အနက်ပေးပါတယ်။ အင်္ဂလိပ်- မြန်မာအဘိဓာန်က Thunder ကို မိုးခြိမ်းသံ၊မိုးချုန်းသံ; Thunderclap ကို မိုးချုန်းသံ၊ Thunderbolt ကို မိုးကြိုးပစ်ခြင်း လို့ သရုပ်ခွဲ အနက်ပေးပါတယ်။ ထူးခြားချက်က မိုးကြိုးပစ်တာကို အင်္ဂလိပ်က Thunder နဲ့မသုံးဘဲ၊ Lightning hit or strike (struck) လို့ သုံးပါတယ်။ ဥပမာ လူတစ်ယောက် မိုးကြိုးပစ်ခံရတာကိုThe lightning strikes a man or A man was struck/ killed by lightning. လို့ ရေးပါတယ်။ စာပေအသုံးအနှုန်းအရ Thunderstruck (adj) ကို မှင်တက်မိသည်၊ အလွန်အမင်းအံ့သြသည်စတဲ့ အဓိပ္ပာယ်များ အဖြစ်သာသုံးပါတယ်။ အမှန်တကယ် မိုးကြိုးပစ်ခံရတဲ့သဘောနဲ့မသုံးပါဘူး။ဒါက စာပေရေးရာ မှတ်သားစရာပါ။ ဒီလောက်ဆို မိုး ရဲ့အကြောင်း အတော်အသင့် သိလောက်ပါပြီ။ To know him is to love him; to love him is to know him ဆိုတဲ့ ဆိုရိုးလေးအတိုင်းပေါ့ဗျာ။ Monkey Wedding နေပူမိုးရွာ _ \"simultaneous rain and sunshine\"ငယ်ငယ်က ဘာရယ်မသိနေသာချိန်မှာ မိုးရွာရင် နေပူမိုးရွာသူခိုးလာစတဲ့ ပေါက်ကရစာချိုးလေးဆိုကြပါတယ်။ နေပူတုန်း မိုးရွာတာ \"When it's raining and sunny out at the same time.\" ကို အင်္ဂလိပ်က \"Monkey Wedding မျောက်မင်္ဂလာဆောင်\" လို့ ပြောပါတယ်။CCR ရဲ့ \"Have You Ever Seen The Rain\" သီချင်းစာသားလေးက ... နေသာတုန်းမိုးရွာချတာ မြင်ဖူးဘူးလား\"I want to know, have you ever seen the rain?I want to know, have you ever seen the rainComin' down on a sunny day?\" လို့ ဖွဲ့ဆိုထားတာတွေ့ရမှာဖြစ်ပါတယ်။Come Rain or Shine နေပူပူ မိုးရွာရွာ နောက်အသုံးအနှုန်းတစ်ခု နေပူမရှောင် မိုးရွာမရှောင်၊ နေပူပူ မိုးရွာရွာ (Come rain or shine) ဆိုတာ You will do it whatever happens. ဘယ်ဘာပဲဖြစ်ဖြစ် လုပ်မယ်။ လာမယ်ဆို အရောက်လှမ်းခဲ့မယ်ပေါ့။ Rain or shine,I’ll be there for you. နေပူပူ မိုးရွာရွာ လာခဲ့မယ်။ တကယ်ပဲ မင်းဆီကို အရောက်လာခဲ့ပါ့မယ်။ လာခဲ့မယ် မင်းဆီကို။ အားလုံး မင်္ဂလာပါ။"
    },
    {
        "title": "Shower or Drizzle မိုးသေးမိုးဖွဲ",
        "content": "Shower or Drizzle မိုးသေးမိုးဖွဲ\n\nနယုန်လလောက်မှာ မိုးတွေစရွာပါပြီ။ The rain is coming. စာဆိုအရ \"နယုန်မိုးသေး မြက်သားမွေး\" လို့ ကြားဖူးကြမှာပါ။ တစ်ဖြိုက်နှစ်ဖြိုက်ရွာတဲ့မိုး၊ ခဏတာရွာတဲ့မိုး ကို shower လို့ဆိုပါတယ်။ မိုးလေးတစ်ဖွဲဖွဲရွာတော့ ပျိုမေကို သတိရတယ် ဆိုသလိုပေါ့။ အဲဒီလို တစ်ဖွဲဖွဲရွာတဲ့မိုး - မိုးလေးတစ်ဖွဲဖွဲရွာသည်ကို ဖော်ပြရာမှာshower ကိုပဲ နာမ်အဖြစ်-ကြိယာအဖြစ် နှစ်မျိုးလုံးသုံးလို့ရပါတယ်။ shower ဆိုတော့ ရေချိုးတဲ့ရေပန်း၊ ရေဖျန်းတဲ့ရေပန်းခရားက ရေထွက်တဲ့ပုစံမျိုး မြင်ကြပါလိမ့်မယ်။ ဒါကြောင့် shower = a short rainfall; ခဏတာရွာတဲ့မိုး-တစ်ဖြိုက်နှစ်ဖြိုက်ရွာတဲ့မိုး၊ a sprinkling of rain ရေပန်းထွက်တဲ့ပုံစံမျိုးတစ်ဖွဲဖွဲရွာတဲ့မိုးဖြစ်ပါတယ်။ မိုးသေး၊ မိုးဖွား၊ မိုးသေးမိုးဖွဲ ကို drizzle လို့ ခေါ်ပါတယ်။ မိုးပါမွှား a fine light rain ပေါ့ဗျာ။Heavy Rain သည်းထန်မိုးစတီရီယိုခေတ်ဦးအဆိုတော် စိုးပိုင်ရဲ့ \"မောင်ငိုမယ် မိုးသည်းထဲမှာ\" သီချင်းက သဲသဲမဲမဲ ရွာချတတ်တဲ့မိုးကို အမှတ်ရစေပါတယ်။ မူရင်းအင်္ဂလိပ်သီချင်း \"I’ll Do My Crying In The Rain\" ကို ဆီလျော်အောင် မြန်မာမှုပြုထားတာပါ။ သည်းထန်မိုး၊ သဲသဲမဲမဲရွာချတဲ့မိုး၊ သဲကြီးမဲကြီးရွာတဲ့မိုး ကို အင်္ဂလိပ်လို Heavy rain; Pour;Downpour လို့ရေးကြပါတယ်။ သရုပ်ခွဲကြည့်ရင် Pour = a heavy fall of rainက သဲသဲမဲမဲ ရွာချတဲ့မိုး၊ သဲကြီးမဲကြီး ရွာတဲ့မိုး ဖြစ်ပြီး၊ Downpour = A very heavy fall of rain က ရုတ်တရက် သည်းထန်စွာရွာတဲ့မိုး ဖြစ်ပါတယ်။ ပုဆိန်ပေါက် ရွာတဲ့မိုးလို့လည်းခေါ်နိုင်ပါတယ်။ ကြိယာအဖြစ် မိုးပုဆိန်ပေါက်ရွာသည် Downpour လို့ သုံးနိုင်ပါတယ်။ မိုးသည်းထန်စွာရွာတာနဲ့ ပတ်သက်ပြီး၊အီဒီယံအသုံးအနှုန်းတွေ၊ ဖွဲ့ဖွဲ့နွဲ့နွဲ့ အရေးအသားတွေကို အောက်မှာ ဖော်ပြလိုက်ပါတယ်။It rained cats and dogs. မိုးကြီးသည်၊ မိုးသဲသဲမဲမဲရွာသည်။ The heavens opened. ရေသွန်ချသလိုမိုးရွာသည်။ Rain down မိုး တဝေါဝေါ ကျသည်။ အဲဒီလို တရစပ်ဖြစ်လာ ဆက်ခါဆက်ခါကျရောက်လာတတ်တဲ့ အခြေအနေကိုတော့ Rain down မိုးပေါ်က ပြုတ်ကျလာတယ်ပေါ့။ ရန်သူရဲ့ဗုံးတွေ အဆက်မပြတ် ကျလာ Enemy’s bombs rained down; ချစ်သူထံမှ အနမ်းမိုးတွေ ဒလဟောကျလာ Suddenly my lover’s kisses rained down on my cheek. တာမျိုးပေါ့ဗျာ။ A kiss is a kiss!Rain & Pour သဲကနဲမဲကနဲရွာအထက်မှာပြောခဲ့သလို ပုံမှန်မိုးရွာတာကို Rain လို့ပြောပြီး သွန်ချသလိုမျိုး သဲသဲမဲမဲ မိုးရွာချတာကို Pour လို့ ခွဲခြားပြောပါတယ်။အဲဒီ rains နဲ့ pours ကိုသုံးပြီး၊ ပြောလေ့ရှိတဲ့ စကားပုံတစ်ခုရှိပါတယ်။ ဒါကIt never rains but it pours.ပါ။ အဘိဓာန်က \"ကံဆိုးမသွားလေရာ မိုးလိုက်လို့ရွာ\" လို့အနက်ဖွင့်ပါတယ်။ တိုက်ရိုက် ဘာသာပြန်ရရင် \"မိုးကမရွာတော့လည်း မရွာ၊ ရွာပြန်တော့ သွန်ချသလိုပါပဲလား\" လို့အဓိပ္ပာယ်ရပါတယ်။ အကောင်းဘက်က ကြည့်ပြောရင် ကောင်းကျိုးချမ်းသာတွေ၊ လာဘ်လာဘတွေ မလာမယ့် မလာ လာမယ့် လာတဲ့သဘော ဝင်လာမစဲ တသဲသဲကိုလည်း It never rains but it poursလို့ ပြောနိုင်ပါတယ်။ မိုးရွာခြင်း-မရွာခြင်းနဲ့ပတ်သက်လို့ ရွာရင်လည်း ရွာပြန်ပြီ၊ မိုးကလည်း ရွာနိုင်ရန်ကောတော်၊ ရွာလည်း ရွာနိုင်တဲ့မိုး၊ ကံဆိုးမသွားလေရာ မိုးလိုက်လို့ရွာစတဲ့ အပြစ်တင်သံတွေရှိသလို၊ မိုးမရွာပြန်တော့လည်း မရွာလို့ဆိုပြီး အပြစ်ဖို့ကြပြန်ရော။ မိုးမရွာဘဲ အကြာကြီးပြတ်သွားလို့ မိုးခေါင်ခြင်း (Drought) အထိကြုံရသူတွေအဖို့ ဘယ်အရပ်မှာတော့ မိုးမရွာတာကြာပြီဆိုတာမျိုး ညည်းတွားလေ့ရှိပါတယ်။ ရာသီဥတုအပေါ်မှီခိုပြီး စိုက်ပျိုးရေးနဲ့ အသက်မွေးဝမ်းကျောင်းပြုရတဲ့ တောင်သူလယ်သမားတွေက မိုးအမျှော်ရဆုံးသူတွေပါ။မိုးမရွာတာနဲ့ လိုက်ဖက်တဲ့သီချင်းလေးက \"It Never Rains In Southern California ကာလီဖိုးနီးယားတောင်ပိုင်းမှာ မိုးမရွာတာကြာပါပြီ\" ဖြစ်ပါတယ်။ ခဏနားပါဦးမယ်။ အားလုံး မင်္ဂလာပါ။"
    },
    {
        "title": "Hailing 21st Century Panglong Conference!",
        "content": "Hailing 21st Century Panglong Conference!\n\nHailing 21st Century Panglong Conference!Hailing 21st Century Panglong Conference!Ruling NLD will do its utmost efforts,Tatmadaw will cooperate and do its utmost,All ethnic groups will also include and exert their purest efforts,People will extend their genuine attitude toward peace and tranquility,Who could ask for more?Give Peace & National Reconciliation A Chance!"
    },
    {
        "title": "Believe it or not.",
        "content": "Believe it or not.\n\nBelieve it or not.Good gracious!What a terrible thought!Hi folks,we'll have a drinking party on my seventieth birthday _ April 2018 (if I'm lucky enough to stay alive.)"
    },
    {
        "title": "GIRLS; GIRLS; GIRLS_Ladies-in-waiting",
        "content": "GIRLS; GIRLS; GIRLS_Ladies-in-waiting\n\nHow Ol' R U မှာ အသက်အရွယ်အကြောင်း သိကောင်းစရာတွေ ရေးလိုက်ပြီးနောက်ပိုင်း၊ ပီပြင်တဲ့ဥပမာလေးတွေ ပေးပါဦးဆိုလို့ ဆက်ရေးလိုက်ပါတယ်။ကျွန်တော်က sexagenarian အသက် ၆၀ ကျော် နာမ်အလိုကို ခန္ဓာကိုယ်က မလိုက်နိုင်တော့တဲ့ သက်ကြားအိုဖြစ်နေပေမဲ့ \"Are you dating a woman in her late forties?\" လို့ လာမေးရင်မကြိုက်ဘူးဗျ။ နောက်တာပါ။ နေဦးဗျ အပြင်ကဧည့်ခန်းမှာ ကျွန်တော့်ကို အမျိုးသမီးသုံးယောက် စောင့်နေတယ်ဆိုပဲ။ Guess who? Who are those gurls? ဘယ်သူတွေလဲမသိဘူး။Three women waited outside _ A teenager, a fortyish woman and an elderly lady.မြီးကောင်ပေါက်မလေး၊ အသက် ၄၀ အရွယ်ခပ်ကြီးကြီး မြီးကောင်ပေါက်၊ သက်ကြီးပိုင်းတစ်ယောက် ပါ။ စိတ်ဝင်စားစရာပဲနော်။ သွားတွေ့လိုက်ဦးမယ်။ဆယ်ကျော်သက် (Teenager) က ၁၆ နှစ်သာသာ ရွှေရင်သိမ်း သစ်ကောင်မလေးတစ်ယောက် Sweet sixteen လေး ပါ။ ချက်ချင်းပဲ မေခလာရဲ့ ဆယ့်ခြောက်နှစ်မ သီချင်းကိုသတိရမိတယ်။ကြုံကြိုက်လို့ ပြောရရင် မြီးကောင်ပေါက် ရဲ့ နောက်အခေါ်အဝေါ်တစ်မျိုးက Bobby-soxer ပါ။ကောင်မလေးက ပေးမယ်လို့ကတိပေးထားတဲ့ \"Grammar of English Words\" စာအုပ်လာယူတာပါ။မြီးကောင်ပေါက်မလေးပြီးတော့ နောက်တစ်ယောက်က အသက် ၄၀ အရွယ်၊ အရပ်ထောင်ထောင်မောင်းမောင်းနဲ့ ခပ်ကြီးကြီးမြီးကောင်ပေါက် (A fortyish woman of formidable height) ပါ။ Fortyish ဆိုတာ ၄၀ နားကပ်နေ၊ အသက် ၄၀ စွန်းစွန်း၊ ၄၀ ကျော်ခါစကိုပြောတာပါ။ ၄၀ ပတ်ချာလည်ပေါ့ဗျာ။သူက ကျွန်တော် မေ့စပြုနေပြီဖြစ်တဲ့ အတိတ်ကလူတစ်ယောက်ပါ။သူက ကျွန်တော်ကို မေ့တတ်ရန်ကောဆိုပြီး မမေ့ဖို့ Don't forget to remember မှတ်ဉာဏ်ကို refresh လာလုပ်တာပါတဲ့။ Gentle reminder ပဲဖြစ်ဖြစ်၊ Memory refresh ပဲဖြစ်ဖြစ် အဆင်ပြေပါတယ်။ ဒီလို ၄၀ စွန်းစွန်းအတွက် ဘာလက်ဆောင်ပေးရင် ကောင်းမလဲဗျာ။ ဝိုင်းစဉ်းစားပေးကြပါဦး။What are your gift ideas for a woman in her early forties?နောက်ဆုံးတစ်ယောက် က An elderly lady ပါ။ ယဉ်ယဉ်ကျေးကျေး ဘတ်စကားစပယ်ယာ ဝေါဟာရနဲ့ပြောရရင် အဖွားကြီး ဘွာဘွာ သက်ကြီးပိုင်းတစ်ယောက် ဖြစ်ပါတယ်။အဲ သူ့ကိုနောက်ဆုံးမှ တွေ့တယ်ဆိုပေမဲ့ အထူးအလေးထားရမယ့်ပုဂ္ဂိုလ်ပါ။ သူက ကျွန်တော့် better-half ဖြစ်ပါတယ်ခင်ဗျာ။အားလုံး မင်္ဂလာပါ။"
    },
    {
        "title": "The Fox",
        "content": "The Fox\n\n၂၀၁၃ ခုနှစ် မေလ မှာ \"Japanese-English-Myanmar Tricolor Compilation ဂျပန်-အင်္ဂလိပ်-မြန်မာသုံးရောင်ခြယ်စာစုများ\" အမည်ရှိစာအုပ်ထုတ်နိုင်ခဲ့ပါတယ်။အဲဒီ စာအုပ်ထဲမှာထည့်ဖို့ရည်ရွယ်ပေမဲ့ ပါမသွားတဲ့ Shinjiro Kurahara  ရဲ့ \"The Fox\" ကဗျာကိုသုံးဘာသာနဲ့ ခြယ်မှုန်းဖော်ပြပေးလိုက်ပါတယ်။ နိုင်ငံရပ်ခြားကဗျာကိုချစ်မြတ်နိုးသူတွေခံစားနိုင်မယ်လို့ ယုံကြည်ပါတယ်။きつね狐は知っているこの日当たりのいい枯野に自分が一人しかいないのをそれ故に自分が野原の一部分であり全体であるのを風になることも　枯草になることもそうしてひとすじの光にさえなることも狐いろした枯野の中でまるで　あるかないかの影のような存在であることも知っているまるで風のように走ることも　光よりも早く走ることもしっているそれ故に　じぶんの姿は誰れにも見えないのだと思っている見えないものが　考えながら走っている考えだけが走っているいつのまにか枯野に昼の月が出ていたThe Fox မြေခွေးThe fox realizes that in the desolate sunbright fieldမြေခွေးက လူသူကင်းမဲ့ပြီး နေရောင်တောက်ပတဲ့ ကွင်းထဲမှာThere is only him aloneသူတစ်ယောက်တည်းရှိတယ်ဆိုတာသူသိရဲ့That because of this he himself is a part of the fieldဒီအတွက်ကြောင့် သူကိုယ်တိုင်ဟာ ဒီကွင်းရဲ့ အစိတ်အပိုင်းThat he is the  whole of itဒီကွင်းရဲ့ တစ်ခုလုံးဖြစ်တယ်To turn into the wind,tooလေအဖြစ်ကိုလည်းပြောင်းပစ်ဖို့ဆိုတာTo turn into the dried grasses,tooမြက်ခြောက်တွေအဖြစ်ကိုလည်းပဲ ပြောင်းပစ်ဖို့ဆိုတာAnd even to turn into a streak of light, tooအလင်းတန်းတစ်တန်းအဖြစ်ကိုတောင်မှပြောင်းပစ်ဖို့ဆိုတာInside the fox- colored desolate fieldလူသူကင်းမဲ့တဲ့ မြေခွေးရောင်ကွင်းထဲမှာAlmost like existing or not existingဖြစ်တည်မှုဒါမှမဟုတ် မဖြစ်တည်မှု နီးပါးလိုပါပဲIs being like a shadow, that too he realizes.အရိပ်ပမာဆိုတာကိုလည်းပဲ သူသိပါရဲ့He realizes how to run almost like the wind, tooလေနီးပါးလောက် ဘယ်လိုပြေးရမယ်ဆိုတာကိုလည်းပဲTo run  even quicker than light, too.အလင်းထက် ဘယ်လိုမြန်အောင် ပြေးရမယ်ဆိုတာကိုလည်းပဲ သူသိပါရဲ့Because of  this he believes that his figure is invisible to anybody.ဒီအတွက်ကြောင့် သူ့ပုံပန်းကို သူများက မမြင်နိုင်ဘူးဆိုတာ သူယုံကြည်တယ်A thing that is invisible is running while thinking.မမြင်ရတဲ့အရာဟာ စဉ်းစားတွေးခေါ်ရင်း ပြေးတယ်A thought alone is runningအတွေးတစ်ခုတည်းက ပြေးနေတယ်Without anyone being aware of itဒါကိုဘယ်သူမှမသိဘဲနဲ့The midday moon has risen above the desolate field.မွန်းတည့်လဟာ လူသူကင်းမဲ့တဲ့ ကွင်းပြင်ထက်မှာ တက်လာပါရော။အားလုံး မင်္ဂလာပါ။Image  credit to original artists.Post reference: August 22, 2016ReferencePoet  : SHINJIRO KURAHARA (1889-1965)English translation : Edith Marcombe Shiffert & Yuki Sawa.Myanmar translation credit : ချိုထွန်းSource:ရုပ်ရှင်တေးကဗျာ: - စက်တင်ဘာလ ၂၀၀၀PS > ဂျပန်ဘာသာတွင်လွဲချော်မှားယွင်းမှုရှိပါကသည်းခံခွင့်လွတ်ကြပါရန်။"
    },
    {
        "title": "How Ol' R U",
        "content": "How Ol' R U\n\n•••၂၀၁၈ ဩဂုတ်လ ၁၈ ထုတ် ဂျပန်သတင်းစာ Japan Today News အရ အမြန်လမ်းမကြီးပေါ်မှာ အသက် ၂၀ ဝန်းကျင်အမျိုးသမီးတစ်ယောက်သူစီးလာတဲ့ မော်တော်ဆိုင်ကယ်ပေါ်ကကျပြီးသေဆုံးသွားပါတယ်။A woman \"in her twenties\" was killed after her motorbike fell over and she was hitby several cars on the Tomei Expressway in Kawasaki, Kanagawa Prefecture,on Wednesday.•••အခုလို ယာဉ်မတော်တဆကြောင့် ကြေကွဲဖွယ်ရာလူသေဆုံးမှုတွေဟာ ကမ္ဘာ့နိုင်ငံအနှံ့အပြားမှာဖြစ်ပွားနေကြပါတယ်။ ကျွန်တော်က ဝေါဟာရစကားလုံးတွေ စိတ်ဝင်စားတာကြောင့် သေဆုံးသူရဲ့အသက်အရွယ် ရေးသားဖော်ပြကြပုံကိုသာ တင်ပြချင်ပါတယ်။အင်္ဂလိပ်တွေက ခုနှစ်၊ အသက်စတဲ့ကိန်းဂဏန်းတွေနဲ့ပတ်သက်ရင် \"တစ်ဆယ်၊ ဆယ်စု (Decade)\" ကို တစ်ဖြတ် ပိုင်းခြားပြောဆိုလေ့ရှိပါတယ်။ဒါကြောင့် \"In her twenties\" (သို့) \"In her 20's\" ဆိုတာ အတိအကျပြောရင် အသက် ၂၀~၂၉ ကြားရှိသူကိုပြောတာပါ။ အသက် ၂၀ နဲ့ ၃၀ ကြား၊ တစ်နည်း ၂၀ ကျော်ပြီး ၃၀ မပြည့်သေးသူလို့ယေဘုယျမှတ်ယူနိုင်ပါတယ်။\"In one's twenties\" အစား Twentysomething လို့ရေးနိုင်ပါတယ်။အလားတူ Fortysomething (40~49); Fiftysomething (50~59);Sixtysomething (60~69); တို့ကို အစားထိုးရေးနေကြတာကိုလည်း တွေ့နိုင်ပါတယ်။အသက် ၄၀ စွန်းစွန်း၊ ၄၀ ကျော်ခါစ ကိုတော့in early forties လို့ပြောပြီး၊ အသက် ၄၀ ကျော်၅၀ ဝန်းကျင် ကိုတော့ in late forties လို့ပြောကြပါတယ်။ကျန်တဲ့အသက်အပိုင်းအခြားတွေကိုလည်း အလားတူ early နဲ့ late အစားထိုးရေးသားပြောဆိုနိုင်ပါတယ်။အသက် လေး၊ ငါး၊ ခြောက်ဆယ်အရွယ်နဲ့ပတ်သက်လို့  ၄၀ အောက်၊ ၄၀ ကျော် စတာတွေကို on the \"right\" side/ on the \"wrong\" side of \"forty\"; \"fifty\"; \"sixty\" စသည်ဖြင့်ပြောကြပါတယ်။အသက် ၅၀ အောက် ဆို on the right side of fifty; အသက် ၅၀ ကျော်ဆို on the wrongside of fifty ပါ။အသက်ကိုခန့်မှန်းပြောဆိုရာမှာ Twentyish; Fortyish; Fiftyish စတဲ့အသုံးအနှုန်းတွေလည်းရှိပါတယ်။ဥပမာ Twentyish ဆိုတာ အသက် ၂၀ ခန့် (သို့)  ၂၀ ဝန်းကျင်ကိုပြောတာဖြစ်ပါတယ်။•••နောက်ဆုံးပြောချင်တာက အသက်အရွယ်ကို \"ဆယ်ကျော်သက်\" က \"အသက်ရာကျော်\" အထိ ဆယ်နှစ်စီ ပိုင်းခြားခေါ်ဝေါ်ပုံတွေပါ။Teenage                    အသက် ၁၃ ~ ၁၉ နှစ်အတွင်းရှိသူ၊ ဆယ်ကျော်သက်Vicenarian                အသက် ၂၀ ရှိသူ (အသက် ၂၀~၂၉ ကြား)Tricenarian               အသက် ၃၀ ရှိသူ (အသက် ၃၀~၃၉ ကြား)Quadragenarian     အသက် ၄၀ ရှိသူ (အသက် ၄၀~၄၉ ကြား)Quinquagenarian   အသက် ၅၀ ရှိသူ (အသက် ၅၀~၅၉ ကြား)Sexagenarian          အသက် ၆၀ ရှိသူ (အသက် ၆၀~၆၉ ကြား)Septuagenarian      အသက် ၇၀ ရှိသူ (အသက် ၇၀~၇၉ ကြား)Octogenarian          အသက် ၈၀ ရှိသူ (အသက် ၈၀~၈၉ ကြား)Nanogenarian         အသက် ၉၀ ရှိသူ (အသက် ၉၀~၉၉ ကြား)Centenarian             အသက် ၁၀၀ ရှိသူ၊ အသက်ရာကျော်သူကြုံကြိုက်လို့ပြောရရင် ကျွန်တော်က အသက် ၇၀~၇၉ ကြား ဆိုတော့ Septuagenarian ပါ။ခင်ဗျားတို့ရော ဘာ -genarian တွေလဲ။အသက်အကြောင်းပြောရင်း ကျွန်တော့်ရောင်းရင်းများ သက်ရှည်ကျန်းမာကြပါစေ။အားလုံး မင်္ဂလာပါ။Image credit to original artists.Post reference: August 21,201"
    },
    {
        "title": "LIVING ON BORROWED TIME",
        "content": "LIVING ON BORROWED TIME\n\nအင်္ဂလိပ်တွေက အသက်အရွယ်ကို \"ဆယ်ကျော်သက်\" က \"အသက်ရာကျော်\" အထိ Decadeဆယ်နှစ်စီ ပိုင်းခြားခေါ်ဝေါ် ပါတယ်။Teenageဆယ်ကျော်သက်(အသက် ၁၃ ~ ၁၉ နှစ်အတွင်း)Vicenarianအသက် ၂၀ ရှိသူ (အသက် ၂၀~၂၉ ကြား)Tricenarianအသက် ၃၀ ရှိသူ (အသက် ၃၀~၃၉ ကြား)Quadragenarianအသက် ၄၀ ရှိသူ (အသက် ၄၀~၄၉ ကြား)Quinquagenarianအသက် ၅၀ ရှိသူ (အသက် ၅၀~၅၉ ကြား)Sexagenarianအသက် ၆၀ ရှိသူ (အသက် ၆၀~၆၉ ကြား)Septuagenarianအသက် ၇၀ ရှိသူ (အသက် ၇၀~၇၉ ကြား)Octogenarianအသက် ၈၀ ရှိသူ (အသက် ၈၀~၈၉ ကြား)Nanogenarianအသက် ၉၀ ရှိသူ (အသက် ၉၀~၉၉ ကြား)Centenarianအသက် ၁၀၀ ရှိသူ၊ အသက်ရာကျော်သူကြုံကြိုက်လို့ပြောရရင် ကျွန်တော်က အသက် ၇၀~၇၉ ကြား ဆိုတော့ Septuagenarian ပါ။ခင်ဗျားတို့ရော ဘာ -genarian တွေလဲ။ကမ္ဘာ့ကျန်းမာရေးအဖွဲ့ (WHO) ထုတ်ပြန်ချက်အရ ၂၀၁၉ မြန်မာနိုင်ငံရဲ့(ပျမ်းမျှ)မျှော်မှန်းလူ့သက်တမ်း(Life expectancy) က ၆၇.၆၄ ဖြစ်ပြီး၊ အမျိးသား ၆၅.၁ရ နှစ်၊ အမျိုးသမီး ၇၀.၂၆ နှစ် ဖြစ်ပါတယ်။ကျွန်တော့်အသက်က ၇၀ စွန်းစွန်းဆိုတော့ လူ့ဘဝမှာ နေရမယ့်သက်တမ်း ကျော်လွန်နေပါပြီ။ အချိန်ပိုကန်နေတယ်လို့ ခပ်နောက်နောက်ပြောရမလိုဖြစ်နေတယ်။​အေးဗျာ ကျွန်တော်တို့အားလုံးဟာ ကံတရားရဲ့ အပြဋ္ဌာန်းခံလူသားတွေ မဟုတ်ပါလားခင်ဗျာ။ဒီတော့ ကံကံရဲ့အကျိုးတရားအတိုင်း အသက်ရှင်နေထိုင်ကြရတာ ဖြစ်ပါတယ်။\"We all are living on borrowed time!သေကံမရောက်သက်မပျောက်သေးလို့ အသက်ရှင်နေကြတာပါ။ ကဲ အသက်ရှင်တုန်းကောင်းတာလေးတွေလုပ်ပြီး၊ ကောင်းကျိုးကိုယ်မှာတည်ဖို့ ကျိုးစားကြရအောင်။ကျွန်တော့်ရောင်းရင်းများ သက်ရှည်ကျန်းမာကြပါစေ။ အားလုံး မင်္ဂလာပါ။"
    },
    {
        "title": "Shades of Slaughter",
        "content": "Shades of Slaughter\n\nအင်္ဂလိပ်စာလုံးတစ်လုံးကို အဘိဓာန်အလိုက် အနက်ပေးပုံ ကွဲပြားတယ်ဆိုတာသိကြမှာပါ။အဓိပ္ပာယ်ဆိုတာကလည်း တစ်ခါတစ်ရံ အချိန်နဲ့အတူ ပြောင်းလဲသွားတတ်ပါတယ်။ ဒါကြောင့်လည်း\"အတောင်ပါသော စကားလုံးများ\" လို့တောင် တင်စားကြပါတယ်။ဒီစကားလုံး Slaughter ကို နာမ်အဖြစ်ရော၊ ကြိယာအဖြစ်ပါ သုံးကြပါတယ်။  Slaughter ဟာ(Noun) အနေနဲ့ အဓိပ္ပာယ် (၃) မျိုး ရှိပါတယ်။(၁) အသားစားရန် မွေးမြူထားသောတိရစ္ဆာန်များကို သတ်ခြင်း၊ ပေါ်ခြင်း(၂) လူပေါင်းများစွာကို တစ်ချိန်တည်း သတ်ဖြတ်ခြင်း၊ သတ်ပွဲကျင်းပခြင်း(၃) တစ်ဘက်လူကို အလွယ်တကူ အနိုင်ရခြင်း၊ အပြတ်အသတ်နိုင်ခြင်း (သို့) မရှုမလှ ရှုံးနှိမ့်ခြင်း၊အမဲဖျက်ခံရခြင်း တို့ ဖြစ်ပါတယ်။ အဲ အသားပေါ်ခြင်း (Slaughter) ကို သားသတ်လိုင်စင်ရထားတဲ့သားသတ်သမား (butcher) တွေကသာလုပ်ကြပါတယ်။ ဒီအလုပ်နဲ့ အသက်မွေးကြတဲ့သူတို့ဟာအကြင်နာကင်းမဲ့သူတွေလို့ သမုတ်ခံရပါတယ်။ ဒါကြောင့် \"butcher (Noun)\" ဟာ \"ရက်စက်ကြမ်းကြုတ်သော လူသတ်သမား\" ဆိုတဲ့ ဆင့်ပွားအနက်တစ်ခု ဖြစ်လာပါတယ်။(Verb) ဆိုရင်တော့ \"ရက်ရက်စက်စက် သတ်ဖြတ်သည်\" ဖြစ်ပါတယ်။ \"Butchery\" ဆိုရင်တော့\"ရက်ရက်စက်စက် သတ်ဖြတ်မှု\" ဖြစ်သွားပါတယ်။ သတိထားနော် ကိုယ့်လုပ်ရပ်မကောင်းရင်ဝေါဟာရတွေက ညှာမှာ မဟုတ်ဘူး။ကဲ \"Slaughter\" ရဲ့ ဒုတိယအဓိပ္ပာယ်အကြောင်း ဆက်ပြောရအောင်။လူသတ်မှုကို \"Murder\" လို့ ခေါ်ပါတယ်။ ဥပဒေစကားနဲ့ ဆိုရင်တော့ Homicide ပေါ့။ ဥပဒေကဘယ်သူ့ကိုမှ သတ်ခွင့်မပြုပေမဲ့ James Bond လိုမျိုး လူသတ်လိုင်စင် (007 Licence to kill) ရရှိထားသူတွေလည်းရှိကြပါတယ်။ ပြင်သစ်လူမျိုး ဇီဝဗေဒနဲ့ဒဿနပညာရှင် Jean Rostaကတော့ \"လူတစ်ယောက်ကို သတ်ရင် လူသတ်သမား၊ သန်းနဲ့ချီသတ်ရင် အောင်နိုင်သူKill one man and you are a murderer. Kill millions and you are a conqueror.” လိုဆိုပါတယ်။ကျွန်တော်တို့တစ်တွေနှစ် ၆၀ ကျော်ကာလတလျှောက် အမာရွတ်တွေလည်း ရခဲ့ပြီ \"Scarred\"၊ကြောက်လည်း ကြောက်နေပါပြီ \"Scared\": ဒါကြောင့် ရှေ့လျှောက်တော့ အကြင်နာကင်းမဲ့တဲ့အာဏာရှင်(Heartless Dictator) တွေ၊ မင်းဆိုးမင်းညစ်တွေ (Tyrant) တွေရဲ့ရန်ကနေ ကင်းဝေးချင်လှပါပြီ။အားလုံး မင်္ဂလာပါ။"
    },
    {
        "title": "booby-trap",
        "content": "booby-trap\n\nOops! A Video Goes Viral unintentionally.မနေ့က အပြောကျယ်တဲ့ facebook မော်ရုံတောထဲ လူးလာခေါက်ပြန်လျှောက်သွားရင်း ဆယ်လီတစ်ယောက်နာမည်နဲ့ ဗီဒီယိုတစ်ခုတင်ထားတွေ့လို့ ပါးပါးလေးပုတ်မိတယ်။ဘာပြောကောင်းမလဲ သူက booby-trap ဖြစ်နေတော့ ကိုယ့်မိတ်ဆွေ အပေါင်းအသင်းရောင်းရင်းတွေဆီ ရောက်ကုန်တယ်လို့သိရတယ်။ ကိုယ်လည်းစိတ်လိုလက်ရမရှဲပါပဲဗိုင်းရပ်က ဖိတ်စာတွေလိုက်ကမ်းသွားတာ သိရလို့စိတ်မကောင်းပါ။ အကယ်၍ ရောက်ခဲ့ရင် စိတ်အနှောင့်အယှက်မဖြစ်ကြဘဲ နားလည်ပေးကြပါ။ဖုန်းဆက်ပြောကြားပေးသူတွေကိုလည်း ကျေးဇူးတင်ပါတယ်။ နောက်ဆို the untouchable တွေသတိထားရပါမယ်။ အားလုံး မင်္ဂလာပါ။"
    },
    {
        "title": "Urban Development",
        "content": "Urban Development\n\nမြို့ပြတွေ တိုးချဲ့လာပေမယ့် ရေကြည်ရာမြက်နုရာရှာဖို့ မြို့တက်လာတဲ့ နယ်သားတွေ အတွက်တော့ နေစရာ အတော် ခက်ပါတယ်။ မြို့ပြဖော်ဆောင်သူတွေကလည်း အိမ်ရာတွေ လုံလုံလောက်လောက် မဖန်တီးပေးနိုင်။ သိကြတဲ့အတိုင်း အစိုးရတောင် သူ့ဝန်ထမ်းတွေအတွက် အိမ်ရာတွေ လောက်လောက်ငှငှ စီစဉ်ပေးနိုင်တာမဟုတ်။\"ပြည်တော် သာရမည်\" \"လျှပ်စစ်ဖြင့် လောကနိဗ္ဗာန် တည်ဆောက်အံ့\"ဆိုတဲ့ ကြွေးကြော်သံတွေကလည်း ၁၉၅၈ လောက်တည်းက ကြားခဲ့ရတာ ဒီကနေ့အထိ သိပ် ထူးထူးခြားခြား မရှိသေးဘူး။  တချို့တွေ ရရာနေရာမှာ ဖြစ်သလို တဲထိုးပြီး \"ကျူးကျော်နေထိုင်သူ (Squatter; Gutter)\" တွေ အဖြစ်နေထိုင်ကြရတယ်။ စာဆိုဦးကြင်ဥကတော့ နေစရာ အတည်တကျမရှိဘဲ၊ခရုခွံတွေထဲ ခိုဝင်နေထိုင်တတ်တဲ့ ဝင်ကစွပ် (Hermit crab) တွေကို အငှားခန္ဓာမြှောင်တယ်လို့ ဆိုခဲ့တယ်။ ဒီနေ့ခေတ်မှာတော့ တဲစုတ်လေးတွေနဲ့ နေနေကြတဲ့ ကျူးကျော်တွေ၊ နေစရာ အတည်တကျမရှိ ကြုံရာ ခိုကပ်နေနေကြတဲ့ အိုးမဲ့အိမ်မဲ့ခိုးကိုးရာမဲ့တွေ (Homeless destitutes) ကို ဝင်ကစွပ်တွေလို့ပဲ ဆိုရမလား။ဘာပဲဖြစ်ဖြစ် အခုပြည်သူ့အစိုးရလက်ထက်မှာတော့ အိမ်ရာစီမံကိန်းတွေချမှတ်လုပ်ဆောင်နေပြီဖြစ်လို့ကျေးလက်မြို့ပြကွာဟချက် တဖြည်းဖြည်းနည်းပါးပြီး၊ အဆင်မပြေတာတွေ လျော့ကျလာပါလိမ့်မယ်။ လက်ရှိအစိုးရပိုင်းက ပြည်သူ့အပေါ်ထားရှိသော စစ်မှန်တဲ့မေတ္တာတရားကြောင့် နိုင်ငံသူနိုင်ငံသားတို့ရဲ့ အနာဂတ် တောက်ပြောင်လာမယ်လို့ ယုံကြည်ပါတယ်။ အားလုံး မင်္ဂလာပါ။"
    },
    {
        "title": "Reading makes a full man.",
        "content": "Reading makes a full man.\n\nREADING BOOKSReading makes a full man.ကျောင်းသားဘဝက မိဘအထောက်အပံ့နဲ့ စာအုပ်တော်တော်ဝယ်နိုင်ခဲ့တော့လစဉ် \"ကျွန်တော်ဝယ်ခဲ့သော စာအုပ်စာရင်း\" ဆိုပြီးမှတ်ထားတယ်။အစိုးရဝန်ထမ်းဘဝရောက်တော့ ကိုယ်ရှာတဲ့ ငွေမလောက်မငနဲ့ စာအုပ်သိပ်မဝယ်နိုင်ခဲ့ဘူး။ဒီတော့ \"ကျွန်တော်ဝယ်ချင်သော စာအုပ်စာရင်း\" ဆိုပြီး မှတ်ရပြန်တယ်။အခုကုမ္ပဏီဝန်ထမ်းဘဝ ဖြစ်သွားပြီး ငွေအပိုအလျှံရှိလာတော့ ကိုယ်ဝယ်ချင်တာတွေ စိတ်လိုလိုက်ဝယ်နိုင်သွားပါတယ်။လက်ရှိမှာ ကိုယ့်မျက်လုံးက စာဖတ်ဖို့ သိပ်ခွင့်မပြုလို့ စာများများမဖတ်နိုင်ပေမယ့် သားသမီးတွေအတွက်လောဘတကြီး စာအုပ်ပေါင်းစုံ ဝယ်စုနေတုံးပါပဲ။ စာဖတ်ကြပါ။ စာဖတ်ခြင်းဖြင့် ဘဝလွတ်မြောက်မှု ရရှိနိုင်ကြပါစေ။ဒစ်ဂျစ်တယ်လောကမှာ စာအုပ်ဆိုင်တွေ ရှင်သန်စေဖို့ စာအုပ်တွေကိုလည်း ဝယ်ယူဖတ်ရှုကြစေလိုပါတယ်။ အားလုံး မင်္ဂလာညချမ်းပါ။"
    },
    {
        "title": "Untold story _ Untold suffering;",
        "content": "Untold story _ Untold suffering;\n\nအားလုံးသိကြတဲ့အတိုင်း Told က Tell (ပြောသည်) ရဲ့ past tense (pt) နဲ့ past participle (pp) ပါ။အလားတူ Retold က Retell ရဲ့ (pt) နဲ့ (pp) ပါ။ Retold ရဲ့အဓိပ္ပာယ်က \"ပြန်ပြောပြသည်\" ပေါ့။ \"Storiesretold.\" ဆိုရင် \"တစ်နည်းတစ်ဖုံပြု ပြင်ပြောပြသည်\" လို့လည်း အဓိပ္ပာယ်ရပါတယ်။ ဥပမာ - Ancient Greekmyths retold for children. ဂရိရှေးဟောင်းဒဏ္ဍာရီတွေကို ကလေးတွေ နားလည်အောင် ပြုပြင်ရေးထားသည်။\"Told\" နဲ့ပတ်သက်လို့ နောက်မှတ်သားစရာတစ်ခုက \"All told\" ပါ။ သင်္ဘောသယ်နိုင်တဲ့ ကုန်တန်ချိန်အပါအဝင် သင်္ဘောတစ်စီးလုံးရဲ့ စုစုပေါင်းအလေးချိန်ကို \"Dead weight all told\" လို့ မှတ်သားမိပါတယ်။ ဒါကြောင့် all told ဆိုတာ \"စုစုပေါင်း\" ကိုပြောတာဖြစ်ပါတယ်။ ဥပမာ -\"They tried a dozen times all told. စုစုပေါင်း ၁၂ ကြိမ် ကြိုးစားခဲ့တယ်။\"All told\" ပြီးတော့ နောက်တစ်ခုက \"Untold\" ပါ။Untold ကို Told ရဲ့ဆန့်ကျင်ဘက်လို့ လွယ်လွယ်တွေးရင် \"မပြောပြဘူး\" ပေါ့။ ဒါပေမဲ့ Untold (adj) မှာမှတ်သားရမယ့်အဓိပ္ပာယ် နှစ်ခုရှိတယ်။♡ ပထမအဓိပ္ပာယ်က \"ဖော်မပြနိုင်လောက်အောင်(များသော)\" ဖြစ်ပါတယ်။ အပျက်အစီးဆိုရင်လည်း မတရားပျက်စီးဆုံးရှုံးတယ်ပေါ့။ ချမ်းသာတယ်ဆိုရင်လည်း ကျိကျိတက် ချမ်းသာတယ်ပေါ့။ တအားချမ်းသာတဲ့လူတစ်ယောက်ကို \"a man of untold wealth\" လို့ ပြောနိုင်ပါတယ်။♡ ဒုတိယအဓိပ္ပာယ်ကတော့ \"မဖွင့်ဟသေးသော\" ဖြစ်ပါတယ်။ ခုချိန်ထိ ဖွင့်မပြောပြရသေးတဲ့ အဖြစ်အပျက်ကို \"Untold story\" လို့ခေါ်ပါတယ်။ နိုင်ငံတော်၏အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်မှာလည်း မြန်မာ့ဒီမိုကရေစီအရေး ကြိုးပမ်းမှုကာလတစ်လျှောက် မျိုသိပ်ထားတဲ့ အဖြစ်အပျက်တွေ အများကြီးရှိပါတယ်။ အားလုံးကောင်းဖို့အတွက်ဆို သူသေဘေးက သီသီလေးလွတ်ခဲ့တဲ့ လုပ်ကြံခံရတာမျိုးကိုတောင် သူက ဖွင့်ဟမပြောဘဲမျိုသိပ်ထားပါတယ်။ \"The untold story ofDaw Aung San Suu Kyi _ her lips are sealed.\" လို့ ဆိုရမှာဖြစ်ပါတယ်။ကဲ နောက်ဆိုရင် \"Untold\" ဆိုတဲ့စာလုံးကိုတွေ့ရင် ဘယ်အဓိပ္ပာယ် ကောက်ကြမှာလဲ။စဉ်းစဉ်းစားစား ချင့်ချင့်ချိန်ချိန်လေး ပုံဖော်နိုင်ကြပါစေ။အားလုံး မင်္ဂလာပါ။"
    },
    {
        "title": "Lokaniti လောကနီတိ",
        "content": "Lokaniti လောကနီတိ\n\nTHOUGHT OF THE WEEK - Sep 30, 2016 Lokaniti လောကနီတိ ဟူသည် လောကလူသားတို့ သိမှတ်လိုက်နာအပ်တဲ့ လူမှုကျင့်ဝတ် (Social Conduct) နဲ့ လူမှုစည်းကမ်း (Social Discipline) များဆိုင်ရာ ထုတ်ဖော်လမ်းညွှန်ထားချက်များကို ပေါင်းရုံး၍ ခေါ်ဝေါ်ကြောင်း မှတ်သားမိပါတယ်။လောကနီတိကျမ်းလာ ရှေးသူဟောင်းတို့ထားခဲ့သော မှတ်သားနာယူဖွယ်စကားပုံ၊ သင်ခန်းစာယူဖွယ် ဇာတ်ကြောင်းပုံပြင်တွေထဲက အောက်ပါအဆိုအမိန့်ကို မျှဝေပါရစေ။ \"ဦးချိုရှိသောသတ္တဝါကို အတောင်ငါးဆယ် အကွာအဝေးမှ ရှောင်ကွင်းရာ၏၊ မြင်းကို အတောင်တစ်ရာအကွာအဝေးမှ ရှောင်ကွင်းရာ၏၊ အစွယ်ရှိသောဆင်ကိုအတောင်တစ်ထောင်အကွာအဝေးမှ ရှောင်ကွင်းရာ၏၊ လူဆိုးလူမိုက်ကိုကား နေရာအရပ်ကိုစွန့်ခွာလျက် ရှောင်ကြဉ်ရာ၏၊ Avoid a horned animal from a distance of 50 cubits, A horse from a hundred, A tusker from a thousand, A bad-hat by totally quitting the placehe lives.\"ဒါက ဟိုးလွန်ခဲ့နှစ်ပေါင်းများစွာက လူကြီးသူမတွေ မိန့်မှာခဲ့တာဖြစ်ပါတယ်။ ကဲ အခုခေတ်နှောင်းပိုင်း ပညာရှင်တွေ ဘာဆက်ပြောကြသလဲဆိုတာ နားထောင်ကြည့်ကြရအောင်။ \"Beware the horse from the rear; the bull from the front; but man from all sides.မြင်းကို အနောက်ဘက်မှ သတိထားပါ၊ နွားသိုးကို အရှေ့ဘက်မှ သတိထားပါ၊ လူကိုတော့ အဘက်ဘက်မှ သတိထားပါ\" တဲ့။ သတ္တဝါတွေထဲမှာ အသိဉာဏ်အရှိဆုံးဖြစ်တဲ့လူက တစ်ခါတစ်ရံ အမိုက်မဲဆုံး၊ အကြောက်ရဆုံး ဖြစ်တတ်ပါတယ်။ လူဆိုတာလူပဲမို့ လူအကျင့်ပဲကျင့်နိုင်မယ်ဆို သူကြားထဲမှာ သဟဇာတဖြစ်ဖြစ်၊သမူဟကျကျ နေတတ်ကြပါစေ။ အားလုံး မင်္ဂလာပါ။"
    },
    {
        "title": "Statesman versus Politician",
        "content": "Statesman versus Politician\n\nTHOUGHT OF THE WEEK - SEPT 26 Statesman versus Politician ဒီအပတ် ရည်ညွှန်းကိုးကားဆိုစကား အဖြစ် ပြင်သစ်ဝန်ကြီးချုပ်ဟောင်း Georges Pompidou ရဲ့ အဆိုအမိန့်ကို မျှဝေပါရစေ။ \"A Statesman is a Politician who places himself at the service of the Nation.A Politician is a Statesman who places Nation at his service. နိုင်ငံရေးသုခမိန် ဆိုသည်မှာ နိုင်ငံ့အကျိုးအတွက်မိမိကိုယ်ကို မြှပ်နှံလုပ်ဆောင်တတ်သော နိုင်ငံရေးသမား ဖြစ်ပါတယ်။ နိုင်ငံရေးသမား ဆိုသည်မှာ မိမိကိုယ်ကျိုးစီးပွားအတွက် နိုင်ငံတာ်ကို အသုံးချလုပ်ဆောင်တတ်သောအကွက်မြင်နိုင်ငံရေးခေါင်းဆောင် ဖြစ်ပါတယ်။\"ကျွန်တော်တို့ မြန်မာနိုင်ငံမှာ ရွေးချယ်တင်မြောက်ထားတဲ့ အစိုးရလည်းရှိတယ်။ ဖွဲ့စည်းအုပ်ချုပ်ပုံအခြေခံဥပဒေ လည်းရှိတယ်။ လွတ်တော်လည်းရှိတယ်။ ဘာလိုသေးလဲ။ ပြည်သူအကျိုး၊ နိုင်ငံ့အကျိုးကိုကိုယ်ကျိုးမဖက်၊ သမာသမတ်ကျကျလုပ်ပေးမယ့် နိုင်ငံရေးသမားကောင်းတွေ လိုနေပါတယ်။ဆရာကြီးမောင်ထင် (ဦးထင်ဖတ်) ကတော့ မြန်မာပြည်မှာ နိုင်ငံရေးသမားပေါသလောက် နိုင်ငံရေးသုခမိန် ရှားလှတယ် လို့ရေးဖူးပါတယ်။ ဆရာကြီးမောင်ထင်၏ Statesman (စတိတ်စမင်း) ပုံဖော်မှုကို သုံးသပ်နိုင်ရန်တင်ပြလိုက်ပါတယ်။ \"နိုင်ငံရေးဟူသည်မှာ မိမိနိုင်ငံ၏ကြီးပွားတိုးတက်ငြိမ်းချမ်းသာယာခြင်းကိုဆောင်ရွက်ပေးသောလုပ်ငန်းဖြစ်သည်။ သုခမိန် ဆိုသည်မှာ သဘောတရားအမှန်ကို စူးစမ်းရှာဖွေ ကြံဆထုတ်ဖော်သောပညာရှင်ဖြစ်သည်။ ယနေ့ကြီးပွားတိုးတက်နေသော နိုင်ငံတိုင်းတွင် “စတိတ်စမင်း” ဟူသော နိုင်ငံရေးသုခမိန် တို့ရဲ့အခန်းကဏ္ဍသည် အလွန်တရာ အရေးပါလှသည်။ နိုင်ငံရေးသမားပေါသလောက် နိုင်ငံရေးသုခမိန်ရှားလှသောနိုင်ငံတွင်သုခမိန်များထွန်းပေါ်လာပါစေရန် ရည်သန်ကြာင်း\" ရေးသားချက်ကို ကောက်နှုတ်တင်ပြလိုက်ပါတယ်။ ကြွေလွင့်သွားပြီဖြစ်တဲ့ စင်ကာပူနိုင်ငံရဲ့ ဝါရင့်နိုင်ငံရေးသုခမိန် လီကွမ်းယူ က ဒီလိုပြောကြားခဲ့ဖူးပါတယ်။\"ကျွန်တော်ကို နိုင်ငံပြုသုခမိန်တစ်ယောက်အနေနဲ့ အမှတ်ရမနေစေချင်ဘူး။ ပထမဦးဆုံးအချက်အနေနဲ့ ကျွန်တော်က ကိုယ့်ကိုယ်ကိုနိုင်ငံပြုသုခမိန် တစ်ယောက်အဖြစ် မသတ်မှတ်ဘူး။ ကိုယ့်ကိုယ်ကို ပြတ်ပြတ်သားသားလုပ်တတ်သူ။ တစ်သမတ်တည်းလုပ်တတ်သူ။ မရမက မသွေမဖည်လုပ်တတ်သူလို့ ကျွန်တော်က သတ်မှတ်ထားတာ။ တစ်ခုခုကိုရည်မှန်းပြီး စလုပ်လိုက်တယ်။ အဲဒီဟာကို မရမချင်း အောင်မြင်အောင်ကြိုးစားတော့တာပဲ။ ဒီလောက်ပါပဲ။ဘယ်သူပဲဖြစ်ဖြစ် နိုင်ငံပြုသုခမိန် တစ်ယောက်လို့ ထင်နေတဲ့သူကတော့ စိတ်ရောဂါကုဆရာဝန်နဲ့ သွားတွေ့ဖို့လိုနေပြီဗျ။\"ကဲ ဒီလောက်ဆို ဘယ်သူဟာ နိုင်ငံရေးသမား၊ (Politician) ဘယ်သူက နိုင်ငံရေးသုခမိန် (Statesman) ဆိုတာ ခွဲခွားသိလောက်ပါပြီ။ အားလုံးမင်္ဂလာပါ။ရည်ညွှန်း - မြန်မာ့နိုင်ငံရေးသုခမိန် - မောင်ထင် ၊ ပါရမီစာပေ။လီကွမ်းယူ - ကောင်းထက်ဝင်း(ရန်ကုန်တက္ကသိုလ်)၊ ပညာဦးသျှောင်စာအုပ်တိုက်။"
    },
    {
        "title": "DASSK Stands",
        "content": "DASSK Stands\n\nDASSK Stands Tall at 71st UNGA.Thanks for your tolerance!Grateful for watching!Appreciation for your great awakening!She will create a better world not only for our generation, also for our generation to come!ကျေးဇူးပါ မေမေ။"
    },
    {
        "title": "Mae West အသက်ကယ်အင်္ကျီ",
        "content": "Mae West အသက်ကယ်အင်္ကျီ\n\nအသက်ကယ်အင်္ကျီဆိုတာ ဝတ်ဆင်သူကို အချိန်အတိုင်းအတာတစ်ခုအတွင်း ရေမှာပေါ်နေအောင် တီထွင်ထားတဲ့ပစ္စည်းပါ။ ရေကြောင်းသွားလာသူတွေ၊ တပ်မတော်သားတွေ၊ ရေကြောင့် ဘေးဒုက္ခရောက်သူတွေအတွက် အသက်မဆုံးရှုံးရအောင် အကာအကွယ်ပေးပါတယ်။ မြန်မာလို သူ့ကို အသက်ကယ်အင်္ကျီလို့ခေါ်ပေမယ့်၊ အင်္ဂလိပ်လို \"life jacket; cork jacket; buoyancy aid; flotation suit; life belt, life vest, Mae West လို့ အမျိုးမျိုးခေါ်ကြပါတယ်။ သူ့ရဲ့အသုံးဝင်တန်ဖိုးအရ သူ့ကို အသက်ကယ်သူ (life saver; life preserver) လို့ ထိုက်ထိုက်တန်တန်နာမည်ပေးထားပါတယ်။အဲဒီနာမည်တွေအပြင် လူပုဂ္ဂိုလ်အစွဲပြုမှည့်ခေါ်ထားတဲ့အမည် (Eponym) တစ်ခုပါနေကြောင်းသတိပြုမိကြပါလိမ့်မယ်။ အဲဒါက Mae West ပါ။ Mae West (၁၈၉၃~၁၉၈၀) ဆိုတာ ရွှေရင်ထွားထွား အမေရိကန်ရုပ်ရှင်မင်းသမီးပါ။ သူက သရုပ်ဆောင်အပြင် သီချင်းဆိုတယ်၊ ပြဇာတ်ရေးတယ်၊ ဇာတ်ညွှန်းရေးတယ်၊လူရွင်တော်လုပ်တယ်။ ရုပ်ရှင်ဂီတ ဖျော်ဖြေရေးလုပ်ငန်းမှာ နှစ်ပေါင်း ၇၀ ကျင်လည်ခဲ့သူပါ။ နောက်ဆုံး သူ့မှာ ကောင်းကွက်တစ်ခု ကျန်သေးတယ်၊ ဒါက သူဟာ ယောက်ျားသားပရိသတ်တွေကို ဖမ်းစားနိုင်တဲ့ ညို့မင်းသမီး (sex symbol) ဖြစ်ခဲ့ပါတယ်။ မမီလိုက်ကြသူများ ဂူးဂယ်မှာ ဝင်ကြည့်လိုက်ပါ။ ထူးဆန်းတာကအသက်ကယ်အင်္ကျီကို တီထွင်သူရဲ့အမည်မပေးဘဲ၊ ရုပ်ရှင်မင်းသမီး Mae West ရဲ့အမည်ကို ပေးတဲ့အချက်ပါ။ လူတစ်ယောက် အသက်ကယ်အင်္ကျီ ဝတ်ဆင်လိုက်တာနဲ့ Mae West လို ပင်ကိုဘဝပေးကောင်းတဲ့ ရွှေရင်ထွားထွားကြီးဖြစ်သွားလို့ Mae West life jacket ဖြစ်လာတယ်လို့ဆိုပါတယ်။ကဲ မဖြစ်မနေ ရေကြောင်းခရီးသွားတဲ့အခါ၊ အကြောင်းမလှလို့ ရေဘေးကြုံတဲ့အချိန်မျိုးမှာ ကျွန်တော်တို့ရဲ့ အသက်ကိုကယ်နိုင်တဲ့ မေခလာ မေဝက် (Mae West) ကို သတိရနိုင်ကြပါစေ။ အားလုံး မင်္ဂလာပါ။"
    },
    {
        "title": "The Land is Ours!",
        "content": "The Land is Ours!\n\nWhere have all the platforms gone?လမ်းလျှောက်စရာ လုံလုံလောက်လောက် မရှိအောင် ကျဉ်းမြောင်းတဲ့ ပလက်ဖောင်းပေါ် လျှောက်ရတိုင်း ဒေါသဖြစ်မိတယ်။အခုတော့ ပြည်သူ့အကျိုး ရှေ့ရူဆောင်ရွက်လိုက်ပြီပေါ့။ ကောင်းလေစွ သာဓုပါ။"
    },
    {
        "title": "မြည်သံစွဲအလင်္ကာ ONOMATOPOEIA",
        "content": "မြည်သံစွဲအလင်္ကာ ONOMATOPOEIA\n\nပတ်ဝန်းကျင်က အသံတွေထဲမှာ သာယာသံတွေရှိသလို ဆူညံသံတွေလည်း ရှိပါတယ်။ အဲဒီအသံတွေကနေ မြည်သံစွဲစာလုံး (Onomatopoeic words) တွေ ဖြစ်လာပါတယ်။ အသံတွေကိုတုထားတဲ့ စကားတန်ဆာ (Figure of speech) ကိုတော့ မြည်သံစွဲအလင်္ကာ (Onomatopoeia)လို့ ခေါ်ပါတယ်။  မာကြောတဲ့ အရာဝတ္ထုအချင်းချင်း ထိမိခိုက်မိလို့ထွက်ပေါ်လာတဲ့ \"ဝုန်း၊ ဒိုင်း၊ ခွမ်း (crash)\"၊ ယာဉ်နဲ့ စက်ကိရိယာ အမျိုးမျိုးကထွက်တဲ့ \"ဝူးဝူး၊ ဝီဝီ၊ ရှူးရှူး (hiss; purr; whirr)\"၊ သတ္တဝါတို့အော်မြည်သံ \"ဝုတ်ဝုတ်၊ ညောင်ညောင်၊ ဂတ်ဂတ် (bowwow; meow; quack)\" စတဲ့မြည်သံစွဲတွေရဲ့အသံတွေကိုစာနဲ့ ကြိုးစားပုံဖော်ရပါတယ်။  ကလေးကဗျာတွေဖြစ်တဲ့ \"Baa baa black sheep\" ထဲက သိုးအော်သံ \"ပဲ...ပဲ\"၊\"Ding Dong Bell; Pussy's in the well\" ထဲက ခေါင်းလာင်းသံ \"ဒင်ဒေါင်....ဒင်ဒေါင်\"၊ \"Hickory Dickory Dock; the mouse ran up the clock\" ထဲက နာရီသံကို \"ချစ်ချက်ချစ်ချက် ချောက်\" စတဲ့ မြည်သံစွဲလေးတွေနဲ့ ကျွန်တော်တို့ ကြီးပြင်းခဲ့ရပါတယ်။ နောက်ပိုင်းကျတော့ မိုးစက်လေးတွေ တဖြောက်ဖြောက်၊ ငှက်ကလေးတွေ စိုးစီစိုးစီ ဆိုတဲ့ မြည်သံစွဲတွေ တွေ့ရပြန်တယ်။ အသံတွေ ထည့်သွင်းဖွဲ့နွဲ့လိုက်တာနဲ့ ကိုယ်ပြောချင်တဲ့ အကြောင်းအရာတွေက ပီပြင်ပြီး အသက်ဝင်လာတယ်။\"ရေချိုးဆိပ်\"သီချင်းထဲမှာ ငှက်သမ္ဗန်ခတ်သံကို ဆရာမြို့မငြိမ်းက \"အိပွဲ့အိပွဲ့\" လို့ စပ်ဆိုထားတယ်။ \"Rhythm of the Rain\" သီချင်းထဲမှာ \"Oh, oh, oh, listen to the falling rain, pitter pater, pitter pater\" ဆိုပြီး မိုးပေါက်လေးတွေ စည်းချက်ကျနေသလို ထည့်သွင်းစပ်ဆိုထားတာတွေ့ရပါတယ်။မြန်မာမှုမြန်မာစာမှာ \"ကိုယ့်အမည်ကိုယ်ဖော် သူတော် ၇ ပါး\" ဆိုတာ ရှိပါတယ်။ သူတို့ရဲ့အော်မြည်သံကို အစွဲပြု ပြီး၊ သူတို့ကို နာမည်ပေးထားတာ ဖြစ်ပါတယ်။ ဒီထဲမှာ ငှက် ၆ ကောင်နဲ့ တွားသွားသတ္တဝါ ၁ ကောင် ပါပါတယ်။ အဲဒီသတ္တဝါတွေကတော့ (၁) ဇီးကွက် (Spotted owlet)၊ (၂) ဒီးဒုတ် (Brown fish-owl)၊(၃) တစ်တီတူး (Red-wattled lapwing)၊ (၄) ရွှေပြည်စိုး (Common Iora)၊ (၅) ယောက်ဖခွေးခေါ် (Indian cuckoo) (၆) ဥဩ (Asian koel) (၇) တောက်တဲ့ (Gecko) တို့ဖြစ်ပါတယ်။  အဆိုတော် Cliff Richard ရဲ့ \"My Blue Heaven\" သီချင်းထဲမှာပါတဲ့ မြောက်အမေရိကတိုက်ကWhippoorwill ဆိုတဲ့ Nightjar မြေဝပ်ငှက်မျိုးရယ်၊ မြေလူးငှက်တစ်မျိုး Chowchilla; တောင်ပီစူးငှက် Hoopoe; တစ်တီတူးငှက်တစ်မျိုး Peewit တို့ဟာလည်း မြည်သံစွဲငှက်တွေပါပဲ။  မြည်သံစွဲတွေကို သဒ္ဒါမှာတော့ နာမ်အဖြစ်ရော ကြိယာအဖြစ်ပါ တွေ့နိုင်ပါတယ်။ ဥပမာ Hiss ဆိုတာ Noun ဆိုရင်\"လေဖိအားသုံးဘရိတ်ဆွဲသံ၊ ဘဲငန်းတွေစိတ်ဆိုးရင် အော်တဲ့အသံ၊ ရှူးရှူးမြည်သံ\"၊ Verb ဆိုရင် \"ဖျော်ဖြေသူ၊ ဟောပြောသူကို ပရိသတ်တွေက မနှစ်သက်လို့ ရှူးရှူးမြည်သံံပြု\" တာပါ။ အလားတူ Boo ကိုလည်း \"လှောင်ပြောင်အော်ဟစ်သံ\" (သို့) \"လှောင်ပြောင်အော်ဟစ်သံ ပြုသည်\" လို့ သုံးနိုင်ပါတယ်။ ဒါကြောင့်မကြိုက်လို့ ရှူးရှူးရှဲရှဲ အော်ဟစ်လှောင်ပြောင်တာကို \"booed & hissed\" လို့ ပြောကြပါတယ်။ နောက်တစ်ခု Sizzle ဆိုတာ ဆီထဲတစ်ခုခု ထည့်ကြော်လို့ တရှဲရှဲမြည်သံပါ။ Facebook မှာ တွေ့တွေ့နေရတဲ့ foto comment တစ်ခုထဲကလို \"ဒီလောက်ဆို သမီးတို့က ပေါက်ပြီ\" Peeing; Pissing ဆိုတာမျိုးကိုလည်းရှဲရှဲမြည်သံ (psss or shhh ) ထဲ ထည့်ရမယ်ထင်ပါတယ်။ အားလုံး မင်္ဂလာပါ။"
    },
    {
        "title": "Don't Make Wave",
        "content": "Don't Make Wave\n\nလှေစီးတာပျော်စရာကောင်းပေမယ့် လှေစီးသူတွေဟာ လှေကို မလှုပ်မိဖို့ လိုပါတယ်။ နို့မို့ရင် လှေမှောက်သွားနိုင်ပါတယ်။ ဒီအတွက် သတိပေးစကားလေးက \"Don't rock the boat.\" ပါ။အီဒီယံအသုံးအနှုန်းအရ \"Don't rock the boat.\" ဆိုတာ \"ဟန်ချက်ပျက်အောင် မဆတ်ဆော့ဖို့၊ အေးဆေးနေတာကို သွားမနှောက်ဖို့\" ပြောတာ ဖြစ်ပါတယ်။ လှေစီးသလို ရေလှိုင်းစီးရတာ (Ride the wave) လည်း အရသာပါ။ Riding the surf ခေါ် \"Surfing\" ပင်လယ်လှိုင်း ခေါင်းဖြူတွေ စီးရတာကိုအပျော်သဘောမျိုးရော၊ အားကစားအနေနဲ့ပါ နှစ်သက်ကြပါတယ်။ အီဒီယံအသုံးမှာ \"Ride a wave of something\" လို့ တွေ့ရပြီး၊ ဆိုချင်တာက အခုမှထပြီး စိတ်ပါလာတယ်လို့ ပြောတာပါ။ \"At 70, he started to ride a wave of yoga. (အသက် ၇၀ ရောက်မှ ယောဂကျင့်စဉ်ကိုထလုပ်နေတယ်)\" ပေါ့။လှေကိုမလှုပ်ဖို့ သတိပေးသလို လှိုင်းနဲ့ပတ်သက်လို့ \"Don't make wave. ဆိုတဲ့ သတိပေးစကားတစ်ခု ရှိပါတယ်။ တကယ်တော့ \"Don't make wave.\" ဆိုတာ \"မွှေသည်၊ ခလောက်ဆန်သည်\" ဆိုတဲ့ အဓိပ္ပာယ်ပါ။ \"ပွဲဆူအောင်လုပ်တယ်၊ ဝိုင်းစည်အောင် ဝင်ဆွပေးတယ်၊ အတို့အထောင်လုပ်တယ်\" လို့လည်း ဆိုနိုင်ပါတယ်။FaceBook ပေါ်က တချို့လူတွေလို ဖွရ၊ မွှေရ၊ ဆေးထိုးရမှ အားရကျေနပ်ကြသလိုမျိုးပေါ့ဗျာ။ ဘာပဲဖြစ်ဖြစ် ကျွန်တော်တို့ လူသားတွေဟာ (မတားဆီးနိုင်တဲ့)သဘာဝဘေးအန္တရာယ်တွေအပြင်၊ (တားဆီးထိန်းသိမ်းနိုင်တဲ့) လူ့ပယောဂကြောင့်ဖြစ်ရတဲ့ ပြဿနာပေါင်း ၁၆,ဝဝဝ နဲ့ ရင်ဆိုင်ကြုံတွေ့ ခံစားနေကြရပါတယ်။ဒါ့ကြောင့် ငြိမ်းချမ်းသာယာတဲ့ လောကကြီး တည်ဆောက်နေချိန်မှာ Don't make wave! ပြဿနာသစ်တွေ မဖန်တီးမိကြဖို့ လိုပါတယ်။ အားလုံး မင်္ဂလာပါ။"
    },
    {
        "title": "THE FALL OF HANJIN!",
        "content": "THE FALL OF HANJIN!\n\nThe collapse of shippng giant! ကမ္ဘာ့အဆင့်မီ လူသန်ကြီးပြိုလဲပြီ။ ၃၀-၈-၂၀၁၆ ထုတ်ပြန်သတင်းအရ ငွေကြေးဆိုင်ရာ အခက်အခဲအကြပ်အတည်း ကြာမြင့်စွာ ဆိုက်ရောက်ပြီး၊ နိုင်ငံတော်ပိုင် Korea Development Bankj ဘဏ်ကြီးနဲ့ အခြားငွေကြေး ထောက်ပံ့သူတွေက ကျောထောက်နောက်ခံဆက်မပေးတော့တဲ့နောက်မှာ ကမ္ဘာ့အဆင့် ၉ ရှိတဲ့ကိုးရီးယားအကြီးဆုံး ဟန်ဂျင်းကွန်တိန်နာ သင်္ဘောလုပ်ငန်း (Hanjin Shipping) လူမွဲစာရင်းဝင်(ဒေဝါလီခံ)ပါတော့မယ်။၂-၉-၂၀၁၆ မှာ မြီရှင်တွေထိုက်သင့်ရာရဖို့ အမေရိကန်တရားရုံးက ပစ္စည်းထိန်းခန့်အပ်ဆောင်ရွက်ဖို့ လုပ်ဆောင်နေကြပြီလို့ သိရပါတယ်။ စိတ်မကောင်းစရာကွန်တိန်နာသင်္ဘောသမိုင်းရဲ့ အကြီးမားဆုံးပြိူလဲမှု တစ်ရပ်ပါ။ အခြားကိုးရီးယား သင်္ဘောလိုင်း ဟွန်းဒေး HMM ကတော့ ဟန်ဂျင်း ရဲ့ သင်္ဘောတွေ၊ ပြေးဆွဲလမ်းကြောင်း ကွန်ရက်တွေ၊ ကုန်တင်သူဖောက်သည်တွေ စတဲ့ကောင်းနိုးရာရာ assets တွေ လွဲယူဖို့လုပ်နေကြပါပြီ။ သင်္ဘောတင်ပြီးသား ကုန်စည်များလိုရာခရီးရောက်ဖို့ကိစ္စအပါအဝင်လစ်ဟာသွားတဲ့ ခရီးစဉ်တွေ ဖြည့်စွက်ပြေးဆွဲဖို့၊ အခြားဆက်နွယ်ပေါ်ပေါက်လာမယ့် အကျိုးဆက်တွေကို ဖြေရှင်းဖို့၊ ဝိုင်းးဝန်းစဉ်စား စီစဉ်နေကြပါပြီ။ အားလုံးအဆင်ပြေကြပါစေ။ May the good Lord bless all stakeholders."
    },
    {
        "title": "အငှားကိုယ်ဝန်",
        "content": "အငှားကိုယ်ဝန်\n\nဒီခေတ်မှာ အလုပ်တစ်ခုတည်းနဲ့ ထမင်းမဝတော့လို့ အုန်းပင်တက်တယ်၊ အုန်းသီးခူးတယ်၊ သစ်ပင်ခုတ်တယ်၊ ဦးရှင်ကြီးတင်တယ်။ နောက်ဘာတွေလုပ်သေးလဲ။ ကျွန်တော့်မိန်းမဗိုက်လည်း ငှားတယ်။ ဘာ ဘယ်လို။ ဒီလိုဗျာ တချို့က အိမ်ထောင်ကျပြီး မကြာခင် ကိုယ်ဝန်ရတတ်ပေမယ့်၊ တချို့ကျတော့ သုံးလေးနှစ်နေတာတောင် မရကြဘူး။စစ်ကြည့်လိုက်လို့ ယောက်ျားအပြစ်မဟုတ်ဘဲ မိန်းမရဲ့သားအိမ်က အားနည်းနေလို့ ကလေးမရနိုင်တာဆိုရင် အဲဒီလိုအမျိုးသမီးတွေကို အငှားကိုယ်ဝန်ဆောင်ပေးတာ။ Womb Rental သားအိမ်အငှားလိုက်တာပေါ့ဗျာ။ ခေတ်စကားနဲ့ပြောရင်တော့ \"သောက်ဆန်းကြီး\" ပေါ့ဗျာ။ ဒီအလုပ်က ကိုးလလောက်ရင်းလိုက်ရင် ငှားခမြိုးမြိုးမြက်မြက် ရတယ်လေ။ ဟုတ်ပါတယ် အခုလို နည်းပညာတွေအံ့မခန်း ထွန်းကားနေတဲ့ခေတ်ကြီးမှာ ဖန်ပြွန်သန္ဓေသား(test tube baby) ဆိုတာကို ဓာတ်ခွဲခန်းထဲမှာ ဖန်တီးပြီး မျိုးပွားနိုင်ပြီ။ မျိုးရိုးဗီဇပညာရှင်တွေက တစ်ဆင့်တက် လက်စွမ်းပြတဲ့အနေနဲ့ လူတစ်ယောက်နဲ့ ကွက်တိတူတဲ့ နောက်ထပ်လူသားတစ်ယောက်\"human clone\" လေးတွေ မွေးထုတ်ဖို့ ထက်သန်နေကြပေမယ့်၊ လူ့ကျင့်ဝတ်နဲ့ ဥပဒေတွေက တင်းတင်းကြပ်ကြပ် တားမြစ်နေလို့ ဒီနေ့ထိတော့ လူတူလေးတွေ ဖြစ်မလာသေးဘူး။ ဒါပေမဲ့လည်း သားသမီးရဖို့ အခက်အခဲရှိတဲ့ အိမ်ထောင်သည်တွေကတော့ သိပ္ပံအားကိုးနဲ့ သူစိမ်းအမျိုးသမီးတစ်ယောက်ရဲ့ သားအိမ်ကို ငွေပေးငှားပြီး၊ကိုယ်ဝန်ဆောင်ခိုင်းလိုက်တယ်။ အငှားကိုယ်ဝန်ဆောင် မိခင်ကိုတော့ \"surrogate mother\" လို့ ခေါ်ပါတယ်။ အငှားမိခင်ဆိုတာ သူ့ခန္ဓာကိုယ် အစိတ်အပိုင်းတစ်ခုဖြစ်တဲ့ သားအိမ်ကို ငွေကြေးနဲ့ငှားရမ်းသူပါ။ စာတစ်တန်ပေတစ်တန်နဲ့ ပြောရရင် \"လူကိုရင်း၍ ဘဝကုန်ထုတ်သူ\" ပေါ့။ သူ့ခမျာလည်း ဒီကိုယ်ဝန်ကို ကိုးလလောက်လွယ်ခဲ့ရတော့သားသမီးအရင်းလို ခံစားသွားရပြီး မွေးပြီး ပြန်မပေးချင်တော့တာမျိုး ဖြစ်သွားတတ်တယ်။ \"ဝမ်းနဲ့မလွယ် သားမမည်\" ဆိုတဲ့မြန်မာစကားလည်း ရှိတယ်မဟုတ်လား။ ဒီလိုပြဿနာမျိုးကို ဖြေရှင်းပေးမယ့် ဥပဒေတွေလည်း မရှိသေးတော့ အပ်တဲ့မိဘတွေ အခက်တွေ့ရတာပေါ့။ ခုတော့လည်း နိုင်ငံတော်တော်များများမှာဥပဒေတွေ ပြဋ္ဌာန်းနေကြပြီလို့ သိရပါတယ်။ လူမှန်ရင်တော့ အခက်အခဲ တစ်မျိုးမဟုတ် တစ်မျိုးတော့ ရှိမှာပါပဲ။ ဒါကြောင့် ပြဿနာတစ်စုံတစ်ခု ဖြစ်လာရင် ငြိမ်းငြိမ်းချမ်းချမ်း ဖြေရှင်းနိုင်ကြရင် အကောင်းဆုံးဖြစ်ပါတယ်။ အားလုံး မင်္ဂလာပါ။"
    },
    {
        "title": "Yesterday, Today & Tomorrow",
        "content": "Yesterday, Today & Tomorrow\n\nOur past is our present.Let's create our future with Ahmay Suu!အမေစုကတော့ အလင်းပြနေပြီ။ကဲ ပြည်ထောင်စုသားတွေ ဘယ်မှာနေကြမလဲ။ အတိတ်ကို ဒေါသထွက်နေမယ့်အစား ပြင်နိုင်သေးတဲ့ အနာဂတ်ကို တည်ဆောက်ဖို့လိုပါတယ်။"
    },
    {
        "title": "သုခမိန်လှိုင်ရဲ့ကဗျာလေးပါ",
        "content": "သုခမိန်လှိုင်ရဲ့ကဗျာလေးပါ\n\nအင်္ဂလိပ်-မြန်မာနှစ်ဘာသာနဲ့တွေ့လို့မျှဝေလိုက်ပါတယ်။Credit to poet Thukhamein Hlaing. လေယာဉ်ပေါ်ကကဗျာ• လေယာဉ်တစ်စီးမှာ ကဗျာနှစ်ပုဒ်ရှိပါတယ်။ တစ်ပုဒ်က ခရီးသည်တွေကို ရောက်အောင်ပို့မယ့် ကဗျာတစ်ပုဒ်က ခရီးသည်တွေကို ပျက်ကျပြမယ့် ကဗျာကဗျာ နှစ်ပုဒ်ရှိပါတယ်။ အခေါက်တိုင်း အခေါက်တိုင်းဘယ်ကဗျာ ဖတ်ရမလဲဆိုတာရင်ခုန်စရာ။အခု ကျွန်တော်လေယဉ်ပေါ်မှာပါ။ သုခမိန်လှိုင်(မတ်လ၊၂၀၁၆)Poem on a Plane•a plane has got two poemsone poem is to take its passengers to the destinationanother poemto have the passengers experience a crushthese two poemson every flightwhichpoem are we going to readthe heart beats fastnow I am on the plane.Thukhamein Hlaing(March 2006)"
    },
    {
        "title": "Inviting all tree lovers!",
        "content": "Inviting all tree lovers!\n\nSolo Show က ရွှေရောင်သစ်ပင်တွေမှာမှ ...ရန်ကုန်က သစ်ပင် ၊ မန်းလေးက သစ်ပင်တောင်ကြီးက သစ်ပင် ၊ ပုဂံက သစ်ပင်ကလောက သစ်ပင် ၊ ကောင်းမှုတော်ဘုရားမှ သစ်ပင်ဦးပိန်တံတားနားက သစ်ပင်၊ မွေတော်ကက္ကူဘုရားမှ သစ်ပင် ဘုရားကျောင်းနဲ့သစ်ပင်၊ အထီးကျန် သစ်ပင် ၊ပန်းပွင့်တွေနဲ့သစ်ပင်ကနေတဲ့သစ်ပင် ၊ တိမ်တွေကြားက သစ်ပင်သက်တန့်ပေါ်က သစ်ပင် ၊ စိတ်ကူးထဲက သစ်ပင် ရွှေရောင်သစ်ပင်အောက်မှာ ခုံတန်းလေးနဲ့ Waiting For Someone လိုမျိုး ကားလေးလဲ ပါလေရဲ့~ရွှေမြန်မာနိုင်ငံ အနှံ့မှာ ပေါက်ရောက်စေတဲ့ကျမရဲ့ ထူးခြားလှပတဲ့ ရွှေရောင်သစ်ပင်တွေပါပဲ။ချစ်ခင်စွာဖြင့်ခိုင်သဇင်ထက်"
    },
    {
        "title": "ခရိုနီဆိုတာဘာလဲ",
        "content": "ခရိုနီဆိုတာဘာလဲ\n\nCRONY; IRONY & HARMONYခရိုနီဆိုတာဘာလဲ။♥♥♥Crony is Friend_a Close Friend. \"မိတ်ဆွေရင်းချာ၊ အပေါင်းအသင်း၊ ရောင်းရင်း\" ပေါ့ဗျာ။ Friend \"မိတ်ဆွေ၊ သူငယ်ချင်း\" နဲ့အဓိပ္ပာယ်ဆင်တူစကားလုံးတွေကို Thesaurus ခေါ် ဝေါဟာရပဒေသာကျမ်း(စကားနက်ကျမ်း) မှာရှာကြည့်ရင်၊ အကြမ်းဖျင်းအောက်ပါတို့ကို တွေ့ရမှာဖြစ်ပါတယ်။Alter ego; နှစ်ကိုယ့်တစ်စိတ် ဆိုရမတတ်ရင်းနှီးသူBedfellow; အပါင်းအဖော်Bosom friend; မိတ်ဆွေရင်းချာBuddy; အပေါင်းအသင်း၊ ဟေ့ သူငယ်ချင်းလို့ တရင်းတနှီး ခေါ်ပြောလေ့ရှိတဲ့ အာလုပ်စကားပါ။Chum; ရင်းရင်းနှီးနှီးရှိတဲ့ အပေါင်းအသင်းမိတ်ဆွေCompanion; အပေါင်းအဖော်Comrade; ရဲဘော်ရဲဘက်Confidant; လူယုံသူငယ်ချင်းCrony; မိတ်ဆွေရင်းချာ၊ အလွန်ခင်မင်ရတဲ့သူငယ်ချင်းMate; အဖော်အဖက်Pal; ရင်းနှီးပြီး၊ အရောတ၀င်ရှိတဲ့မိတ်ဆွေSoul mate; စိတ်တူကိုယ်မျှအဖော်။ဒါတွေက ကျောင်းမှာသင်ရတဲ့ စာအုပ်ထဲကစကားလုံးတွေပါ။အဘိဓာန်အစောင်စောင်က Crony ကို Close friend \"မိတ်ဆွေရင်းချာ၊ ရင်းနှီးတဲ့အပေါင်းအသင်း၊ ရောင်းရင်း\" လို့အဓိပ္ပာယ်ဖွင့်သလို၊ မနှစ်မြို့တဲ့သဘောနဲ့ Crony ကို \"သောက်ဖော်သောက်ဖက်လို အဖော်အဖက်\" လို့ ထပ်မံအနက်ဖွင့်ပါတယ်။နောက်တစ်မျိုးက Crony ဆိုတာ Accomplice \"အပေါင်းပါ\"; Comspirator \"ပူးပေါင်းကြံစည်သူ\"; Cohort \"ကြံရာပါ\" လို့ ထပ်ဆင့်အနက်ပေးပြန်ပါတယ်။ ဘယ်လိုပဲဖြစ်ဖြစ် ဝေါဟာရအနေနဲ့ကြည့်ရင် ခရိုနီ ဆိုတာ \"ရင်းနှီးတဲ့မိတ်ဆွေ၊ သူငယ်ချင်း\" ပါ။ဒါပေမဲ့ Crony ကဆင့်ပွားလာတဲ့ Cronyism ကိုတော့ \"Favoritism \"ကိုယ့်လူချင်း ကြည့်ရှုစောင်မတဲ့စနစ်\"; Nepotism \"ဆွေမျိုးကောင်းစားရေးဝါဒ\"; Preferential treatment \"ကိုယ့်လူရင်း မိတ်ဆွေရင်းချာတွေကိုသာ ဦးစားပေးတဲ့အလေ့အကျင့်\" တွေနဲ့ ထပ်တူပြုထားပါတယ်။ နိုင်ငံရေးဆရာတွေက Cronyism ဆိုတာ \"ထိုက်သင့်တဲ့အရည်အချင်းရှိရှိ၊ မရှိရှိ ကိုယ့်နဲ့နီးစပ်ခင်မင်ရာရောင်းရင်းမိတ်ဆွေတွေကိုပဲမျက်နှာသာပေး၊ ပစားပေးတဲ့ဝါဒ\" လို့ အဓိပ္ပာယ်ဖွင့်ပါတယ်။ အထူးသဖြင့်အရေးပါတဲ့နိုင်ငံရေး၊ ဌာနဆိုင်ရာရာထူးတွေကို ဆွေမျိုးတွေ၊ မိတ်ဆွေရင်းချာတွေကိုသာ ဦးစားပေးခန့်ပါတယ်။အရင်းအနှီးကြီးမားတဲ့ အစိုးရလုပ်ငန်းစီမံကိန်းတွေဆို သက်ဆိုင်ရာဝန်ကြီးရဲ့ ရင်းနှီးတဲ့မိတ်ဆွေတွေ ဖြစ်သွားလေ့ရှိပါတယ်။ ဒီလိုနဲ့ တစ်ယေက်တစ်ယောက် အပြန်အလှန်ဖေးမကူညီကြရင်း၊ တိုးတိုးတိတ်တိတ် ကြိတ်လုပ်ကြ၊ အကျိုးအမြတ်တွေကို ပေါင်းစားကြတယ်ပေါ့ဗျာ။ အဂတိလိုက်စားမှု၊ အာဏာအလွဲသုံးမှု၊ ငွေကြေးအရှိန်အဝါတွေနဲ့ ဥပဒေမျက်ကွယ်ပြုကာ ထင်တိုင်းပေါက်ခဲ့ကြပါတယ်။ ပွင့်လင်းမြင်သာမှု (Transparency) ကလည်းမရှိတော့ အများပြည်သူတွေအဖို့ ဘယ်ဇာတ်တော်ကလို့ ကနေမှန်းမသိ ဖြစ်ခဲ့ကြရပါတယ်။မြန်မာနိုင်ငံဟာ ၁၉၆၂ က ၂၀၁၀ အထိ နှစ်ပေါင်း ၄၈ ကျော် စစ်အာဏာရှင်စနစ်ဆိုးအောက် ကျရောက်ခဲ့ရပါတယ်။ ၁၉၆၂~၁၉၈၈ (၂၆) နှစ်တာကာလက ဗိုလ်ချုပ်ကြီးနေဝင်းလက်ထက်ပါ။ ၁၉၈၈~၂၀၁၀ (၂၂) နှစ်တာကာလက ဗိုလ်ချုပ်မှူးကြီးစောမောင်-ဗိုလ်ချုပ်မှူးကြီးသန်းရွှေတို့ လက်ထက်ဖြစ်ပါတယ်။ အဲဒီ (၂၂) နှစ်တာ န၀တ/နအဖ စစ်အုပ်ချုပ်ရေးကာလအတွင်းမှာ စစ်တပ်ကလိုလားသူ၊ စစ်တပ်နဲ့နီးစပ်သူ၊ စစ်အစိုးရရဲ့အပေါင်းပါစီးပွားရေးလုပ်ငန်းရှင်အများအပြားပေါ်ထွက်လာပါတယ်။ သူတို့ကို စစ်အစိုးရလက်ရင်းလူယုံစီးပွားရေးသမားကြီးတွေ (သို့) ခရိုနီတွေလို့ နာမည်ပေးကြတယ်။ခရိုနီဆိုသူတွေဟာ အာဏာရှိသူတွေနဲ့ ရင်းနှီးကျွမ်း၀င်အောင် ပေါင်းကြတယ်၊ အာဏာရှိသူတွေရဲ့ လိုအပ်ချက်အတိုင်း အလုပ်လုပ်ပေးတယ်၊ မရိုးသားတဲ့ အကူအညီတွေလည်းပေးတယ်၊ အပြန်အလှန်အနေနဲ့ အာဏာရှိသူတွေထံက အခွင့်အလမ်းကောင်းတွေ၊ မြိုးမြိုးမြက်မြက် အကျိုးအမြတ်တွေ ပြန်ယူတဲ့လူစားတွေပါ။ အားလုံးသိကြတဲ့အတိုင်း စစ်ဗိုလ်ချုပ်ကြီးတွေနဲ့ ပလဲနံပသင့်ပြီး၊ ကြီးပွားချမ်းသာလာသူတွေကို ခရိုနီ (Crony) လို့ ခေါ်ကြတာဖြစ်ပါတယ်။ အခုပဲ မျက်မှောက်မှာ ကောင်းစားနေသူလူတစ်စု၊ စီးပွားအုပ်စုကြီးတွေ ရှိနေကြောင်း နိုင်ငံတော်၏အတိုင်ပင်ခံပုဂ္ဂိုလ်က ပြောကြားလိုက်တာသတင်းစာမှာဖတ်ရပါတယ်။ဒီ ခရိုနီလူတန်းစားဟာ အာဏာရှိလူကြီးတွေနဲ့ ပနံစားသူတွေ၊ စစ်ဗိုလ်ချုပ်ကြီးတွေနဲ့ ပလဲနံပသင့်သူတွေ၊ မျက်နှာစာအမျိုးမျိုးမှာ မျက်နှာသာပေးခြင်းခံရသူတွေ ဖြစ်ကြလို့ အခွင့်အရေးကောင်းတွေ ရရှိကြတယ်၊ စီးပွားလမ်းဖြောင့်နေကြတယ်ဆိုရင်လည်း မမှားပါဘူး။ တိုင်းပြည်သာ ဆင်းရဲမွဲတေသွားတာခရိုနီအများစုကတော့ ကာလတိုအတွင်း မတရားကြွယ်ဝသွားကြတယ်၊ ကျိကျိတက် ချမ်းသာကြတယ်ပေါ့ဗျာ။ဒီနေရာမှာ စီးပွားရေးအကွက်အကွင်းတွေ၊ ရိုက်စားခွင်တွေ ပေါ်လာတာကြောင့် ဘယ်လိုမှမျှော်လင့်မထားသူ (Strange bedfellow) တွေအကြောင်းဆက် ပေါင်းဖက်မိကြတယ်။ ဒီအခြေအနေကိုတော့ Unholy alliance \" မသူတော်တွေမိတ်ဆွေဖွဲ့\" သွားကြတယ်လို့ တင်စားရမှာဖြစ်ပါတယ်။ ဝန်ကြီးတွေနဲ့လုပ်ငန်းရှင်တွေလုံးထွေးကြ၊ မြို့တော်ဝန်နဲ့ဆောက်လုပ်ရေးသမားတို့ ညားကြ၊ ဆောက်လုပ်ရေးဗိသုကာနဲ့မြို့ပြစီမံကိန်းရေးဆွဲသူတို့ သူတော်အချင်းချင်းခွင်တည့်သွားကြပြီး၊ တစ်ယောက်နဲ့တစ်ယောက် ကျေးဇူးခံကျေးဇူးစားတွေ ဖြစ်သွားကြပါတယ်။ ဒီတော့ တစ်ခုသောကျေးကားခိုးသားငါးရာနဲ့ ပေါင်းမိကြလေသတည်းဆိုတဲ့ ခေတ်သစ်ကျေးညီနောင် ဇာတ်လမ်းမျိုးတွေ ပေါ်လာကြတယ်။ ဒီလိုနဲ့ ခရိုနီလူတန်းစားဟာ သူ့ခေတ်နဲ့သူ တွင်ကျယ်လာရခြင်းဖြစ်ပါတယ်။ဝေဖန်သူတွေကတော့ ခရိုနီကိုစစ်အုပ်ချုပ်ရေးရဲ့အမွေလို့ ဆိုကြပါတယ်။ Critics say CRONYISM is the legacy of Military Junta 1988 ~ 2010. အမွေဆိုတော့ ဆိုးမွေပဲဖြစ်ဖြစ်၊ ကောင်းမွေပဲဖြစ်ဖြစ်၊ နောက်လူတွေ ဆက်ခံကြရမှာမဟုတ်ပါလား။ သူတို့လိုလူတွေကို Once a thief, always a thief. လို တစ်သက်လုံး ပစ်ပယ်တဲ့ သဘောမျိုးထားမလား။ ဒါမှမဟုတ် နိုင်ငံတော်ရဲ့ စဉ်ဆက်မပြတ် ရေရှည်ဖွံ့ဖြိုးတိုးတက်ရေးကို ထောက်ရှုပြီး၊ ဒေါ်အောင်ဆန်းစုကြည် ဖိတ်ခေါ်သလို All inclusive ပုံစံသွားမလား စဉ်းစားကြရမှာဖြစ်ပါတယ်။ အကျိုးဆက်ရလဒ်ကောင်းဖို့က ကျွန်တော်တို့အားလုံးရဲ့ စဉ်းစားဆင်ခြင်နိုင်မှု၊ အသိဉာဏ်ပညာ အရည်အသွေးမြင့်မားမှု၊ နိုင်ငံ့ရှေ့ရေး မျှော်တွေးနိုင်မှုတွေပေါ်မှာ မူတည်ပါလိမ့်မယ်။အားလုံး မင်္ဂလာပါ။"
    },
    {
        "title": "LEAD US ON!",
        "content": "LEAD US ON!\n\nလွယ်လွယ်နဲ့တော့ အောင်ဆန်းစုကြည် ဖြစ်မလာပါဘူးနော်။Beyond Odyssey & Ordeals!We've been lost in the wilderness for some 50 years, we'll follow you.LEAD US ON! LEAD US ON! LEAD US ON!Credit to contributor."
    },
    {
        "title": "S.O.S_Save Our Souls",
        "content": "S.O.S_Save Our Souls\n\nဟုမ္မလင်း-မုံရွာသွားရေယာဉ် နှစ်မြုပ်မှုကြောင့် ခရီးသွား ၆၈ ဦးကျော် သေဆုံးခဲ့ရမှုအပေါ်အားလုံးပဲ ကြေကွဲရပါတယ်။ နှစ်မြုပ်ရတဲ့အကြောင်းရင်းနဲ့ ပတ်သက်လို့ တရားဝင်အစီရင်ခံစာ မထွက်သေးပေမယ့် လုံခြုံရေးအားနည်းလို့၊ စည်ကမ်းမလိုက်နာလို့၊ အဂတိလိုက်စားလို့ စတာတွေကြောင့် ဖြစ်ခဲ့ရတာလို့ခန့်မှန်းရပါတယ်။ ကမ္ဘာပေါ်မှာ ဒီလို အသေအပျောက်များတဲ့ ရေယာဉ်နစ်မြုပ်မှုတွေ အများကြီး ဖြစ်ခဲ့ဖူးပါတယ်။ ဒီလိုအဖြစ်ဆိုးတွေကနေ သင်ခန်းစာယူပြီး ကောင်းသထက်ကောင်းတဲ့ အစီအမံတွေ ဆက်လက် လုပ်ဆောင်ရမှာပါ။ ဒါကြောင့် ဘေးအန္တရာယ်ကင်းမှုကို အသက်တွေနဲ့ရင်းခဲ့ရတာလို့ ပြောနိုင်ပါတယ်။ဒီနေရာမှာ ၁၉၈၇ တုန်းက ဖြစ်ပျက်ခဲ့တဲ့ ဇေဘရူးဂါ (Zeebrugge) ဖယ်ရီ မှောက်တဲ့အကြောင်းလေး ပြောပြချင်ပါတယ်။ ဘယ်လဂျီယံ၊ ဇေဘရူးဂါဆိပ်ကမ်းကနေ အင်္ဂလန်နိုင်ငံဟားလ် (Hull) ဆိပ်ကမ်းကို ထွက်ခွာလာတဲ့ MS Herald of Free Enterprise အမည်ရှိ ခရီးသည်နဲ့ မော်တော်ကားတွေပါမောင်းတက် မောင်းဆင်းလုပ်နိုင်တဲ့ (roll-on roll-off \"RORO\" ferry) ဖယ်ရီဟာ ဆိပ်ကမ်းကထွက်ခွာပြီး မိနစ်ပိုင်းအတွင်း နစ်မြုပ်ခဲ့ပါတယ်။ ၁၈၇ ဦး ဆုံးပါးခဲ့ရတဲ့ ဒီဖြစ်ရပ်ကို ပြည်သူ့ရေးရာ ကာကွယ်စောင့်ရှောက်သူတွေရဲ့ အရေးယူဆောင်ရွက်ပုံက ဒီလိုပါ။ ပထမဆုံး ဒီဖြစ်ရပ်ကို မတော်တဆမှုမဟုတ်လို့ သတ်မှတ်ပါတယ်။ဆက်ပြီး Director of Public Procecution (DPP) ဌာနက သေမှုသေခင်းအရာရှိ (Coroner) ခန့်အပ်ပြီး၊ သင်္ဘောပိုင်ရှင်နဲ့ တာဝန်ရှိသူတွေကို လူသေမှုနဲ့ တရားစွဲပါတယ်။ ဖော်ထုတ်ချက်အရ တာဝန်ရှိဝန်ထမ်းဟာ အိပ်ပျော်နေပြီး၊ သင်္ဘောဦးပိုင်းတံခါးကို မပိတ်မိလို့ ရေဝင်ပြီး နစ်ခဲ့ရကြောင်း သိခဲ့ရပါတယ်။ကြားနာချက်တွေကို အခြေခံပြီး \"ကုမ္ပဏီထိပ်ပိုင်းကနေ အောက်ခြေအထိ အဆင့်တိုင်းမှာ ပေါ့ဆမှု \"negligence at every level of the company's hierarchy\" တွေရှိကြောင်း ကောက်ချက်ချပါတယ်။ နောက်ဆုံး ကြီးလေးတဲ့ပေါ့ဆမှု (Gross negligence) ကြောင့် လူတွေသေခဲ့ရတယ်လို့ တရားရုံးကစီရင်ချက်ချပါတယ်။ ဆက်လက်ပြီး တရားရုံးရဲ့စီရင်ချက်ကို ပို့ဆောင်ရေးဝန်ကြီးနဲ့ ဝန်ကြီးချုပ်တို့ထံ အသိပေးပါတယ်။ ကျွန်တော်တို့ဆီမှာလည်း အခုဖြစ်သွားတဲ့ ဖြစ်ရပ်ကို ပြည်သူ့အကျိုးကို ရှေ့ရှုပြီး နိုင်ငံတော်က ထိထိရောက်ရောက် ကိုင်တွယ်ပေးနိုင်လိမ့်မယ်လို့ ယုံကြည်ပါတယ်။ ရှေ့လူတွေ အသက်ပေါင်းများစွာရင်းပြီး၊နောက်လူတွေ ဘေးကင်းလုံခြုံအောင် လုပ်ပေးတယ်လို့ မှတ်ယူရင်း၊ သွားလေသူတွေ ကောင်းရာသုဂတိလားကြပါစေ၊ ဖြစ်လေရာဘဝတိုင်း ဤအဖြစ်ဆိုးမျိုးမှ ကင်းဝေးကြစေရန် ဆုတောင်းလိုက်ပါတယ်။ ခရီးသွားမိဘပြည်သူအပေါင်း အန္တရာယ်အသွယ်သွယ်မှ ကင်းဝေးကြပါစေ။ အားလုံး မင်္ဂလာပါ။"
    },
    {
        "title": "\"ကော်လာပေါ်မှနှုတ်ခမ်းနီ\"",
        "content": "\"ကော်လာပေါ်မှနှုတ်ခမ်းနီ\"\n\nLipstick On Your Collar၁၉၇၀ ပြည့်နှစ်အလွန်မှာ လူငယ်ထုအကြားခေတ်စားလာတဲ့ စတီရီယိုတေးတွေက မူရင်းနိုင်ငံခြားတေး (အများစု အင်္ဂလိပ်သီချင်း) ကို မြန်မာစာသားထည့်ပြန်ဆိုကြလို့ ကော်ပီသီချင်းလို့ သိကြပါတယ်။ဗိုလ်ချုပ်နေဝင်းတို့ အာဏာသိမ်းတဲ့ ၁၉၆၂ ခုနှစ်မှာ ကျွန်တော်တောင်ငူမြို့ကို ရောက်ပါတယ်။ ကျွန်တော့်အိမ်က \"လွင်\" ရုပ်ရှင်ရုံရှေ့တည့်တည့်ဆိုတော့ မြန်မာကား၊ အင်္ဂလိပ်ကား၊ ကုလားကားတွေ မကြည့်ချင်အဆုံးပါ။အဲဒီတော့ ကျွန်တော်ဟာ ၁၄ နှစ်သားအရွယ်ကစပြီး၊ အင်္ဂလိပ်ရုပ်ရှင်၊ အင်္ဂလိပ်သီချင်းတွေနဲ့ ရင်းနှီးကျွမ်းဝင်ခဲ့ပါတယ်။ ကျွန်တော် မြီးကောင်ပေါက်ဘဝမှာကြိုက်ခဲ့တဲ့ \"Lipstick On Your Collar\" က၁၉၅၉ မှာ Connie Francis အောင်မြင်ပေါက်မြောက်ခဲ့တဲ့ စင်ဂဲဓာတ်ပြားသီချင်းပါ။ အခုလည်း အဲဒီ သီချင်းရဲ့ကော်ပီတေး \"ကော်လာပေါ်မှနှုတ်ခမ်းနီ\" ကို 4TV ရဲ့ကျေးဇူးကြောင့် နေ့စဉ်ကြားနေရပါတယ်။ဒီကော်ပီတေးမှာ ထူးခြားတာကသီချင်းခေါင်းစဉ် \"Lipstick On Your Collar\" ကို \"ကော်လာပေါ်မှနှုတ်ခမ်းနီ\" လို့တိုက်ရိုက်မြန်မာမှုပြုထားသလို၊ အချို့စာသားတွေရဲ့အဓိပ္ပာယ်ကိုဆီလျော်အောင်မြန်မာပြန်ထားတာတွေ့ရလို့ပါ။အဲဒီထဲမှာပါတဲ့ \"ခဏလောက်ဆိုတာ အကြာကြီးပျောက်\" ဆိုတာက \"You were gone for quite a while, half an hour or more\" ကိုပြန်ဆိုလိုက်တာပါ။Told me you were goin' out for a soda pop ထဲက \"soda pop\" ဆိုတာ US အခေါ် \"ဘိလပ်ရည်၊ အချိုရည်ရောင်းတဲ့ဆိုင်\" ပါ။ဒီမှာက ရေငတ်ရင် ဘီယာပဲသောက်ကြလို့ တေးရေးဆရာက \"ဘီယာဆိုင်ကို ပြေးသလား\" လို့ အစားထိုးလိုက်ပုံရပါတယ်။\"soda pop\" နဲ့ ကာရန်တူ \"record hop\" က ခေတ်ပေါ် ဓာတ်ပြားတေးသီချင်းတွေဖွင့် မြီးကောင်ပေါက်လူငယ်တွေ ကခုန်ကြတဲ့ ကပွဲခန်းမကို ခေါ်တာပါ။နောက်တစ်ခု \"နှုတ်ခမ်းသွေးအနီရောင် ငါမဆိုးခဲ့၊ ပန်းနုရောင်သာ ဆိုးခဲ့တယ်\" စာသားက \"Then I noticed yours was red, mine was baby pink\" ကို ချယ်မှုန်းလိုက်တာ ဖြစ်ပါတယ်။baby pink ဆိုတော့ in very \"light\" pink or pinkish ပန်းနုရောင်ဖြစ်သွားပါတယ်။နောက်တစ်ပိုဒ် \"Who walked in but Mary Jane\" ကို \"မိသက်နဲ့တွေ့ခဲ့လား၊ မိစမ်းလက်ချက်လား\" လို့ ထင်ဟပ်ထားတွေ့ရပါလိမ့်မယ်။အသုံးအနူန်းအရ but က ဒီနေရာမှာ \"ဒါပေမဲ့\" မဟုတ်ဘဲ၊ only; solely; merely\"တစ်ဦးတည်းသာ\" ကိုပြောတာပါ။ ဒီနေရာမှာ but Mary Jane က မေရီဂျိန်း မှ မေရီဂျိန်း ပါပဲလို့ ပြောလိုက်တာပါ။အသုံးအနှုန်းအနေနဲ့ အခြားမှတ်သားစရာလေးတွေလည်း ရှိပါသေးတယ်။\"you and I are through\" က \"ရှင်နဲ့ကျွန်မပြတ်ပြီ\" လို့ပြောတာပါ။ \"through\" ဆိုတဲ့စကားလုံးက သုံးတဲ့စကားစပ် (context) အလိုက် အဓိပ္ပာယ်ပြောင်းတတ်ပါတယ်။ဥပမာ e.g. The telephone is through. ဆိုရင် ပြုပြင်ပြီးလို့ လိုင်းပြန်ကောင်းသွားပြီ လို့ပြောတာပါ။Smooch က နမ်းတာကို ပြောတာပါပဲ။ Noun ရော၊ Verb အဖြစ်ပါသုံးနိုင်တယ်။Bet က လောင်းကစားလုပ်တယ်၊ အလောင်းအစားလုပ်တယ် ဆိုတဲ့ အဓိပ္ပာယ်နှစ်မျိုးရှိပါတယ်။I bet ဆိုရင် \"ဧကန်ပြောရဲတယ်၊ လောင်းရဲတယ်\" ပေါ့။ You bet ဆိုရင် \"မင်း စိတ်သာချ\" လို့ပြောတာပါ။Bet your bottom dollar က အီဒီယံပါ။ \"လုံးဝကျိန်းသေတယ်\" လို့ပြောတာဖြစ်ပါတယ်။အပိုင်ပြောနိုင်တဲ့အခါ၊ သိပ်သေချာတဲ့အခါ သုံးကြပါတယ်။ ဥပမာ e.g. You can bet your bottom dollar, he won't come back. သူပြန်မလာဘူးဆိုတာ လုံးဝအသေအချာပါ။\"told a tale on you\" ( tell a tale on you):အင်္ဂလိပ်စာမှာ tell-tale ဆိုတာ \"ဖော်ကောင်\" ပါ။ တစ်နည်း \"သဲလွန်စ၊ ခြေရာ\" ကိုပြောတာပါ။\"Lipstick on your collar, told a tale on you\" ရှင့်ရဲ့ကော်လာပေါ်က နှုတ်ခမ်းနီက ရှင်ဘာလုပ်ခဲ့တာ သက်သေပြနေတယ်ပေါ့။Lipstick on you collar = a tell-tale sign. ကော်လာပေါ်မှာပေနေတဲ့ နှုတ်ခမ်းနီဟာ ဖော်ကောင်အမှတ်အသားပါပဲ။ဒါကြောင့် မြန်မာပြန်သီချင်းစာသားမှာတော့ \"တရားခံဘယ်သူလဲဟေ့\" ဆိုပြီး လက်သည်ရှာ ပွဲသိမ်းထားတယ်။ဒီနေရာမှာ \"တရားခံ\" ဆိုတာ \"လက်သည်\"  ကိုပြောတာပါ။ ရှင့်ကော်လာပေါ်မှာ ပေကျန်ခဲ့တာ ဘယ်သူ့နူတ်ခမ်းနီလဲ\" \"ဘယ်သူ့လက်ချက်လဲ\" ပေါ့။\"Cause, lipstick on your collar told a tale on you, boyTold a tale on you, man; Told a tale on you, yeah\"\"တရားခံဘယ်သူလဲဟေ့\"\"တရားခံဘယ်သူလဲဟေ့\" လို့ (ဘယ်လိုပေလာတာသိပြီဆိုသူက) မေးနေပါပြီ။ ဖြေရမယ့်သူကလည်း ဝန်မခံဘဲ၊ လှီးလွှဲလိမ်ညာနေပါတယ်။ဒီလိုပါပဲ တစ်ခါ​တလေ ကိုယ်မေးတဲ့မေးခွန်းကို ကိုယ်ပြန်ဖြေရတာမျိုးလည်း ရှိတတ်တယ်မဟုတ်လား။ဘယ်လိုပဲဖြစ်ဖြစ် အင်္ဂလိပ်သီချင်းဝါသနာရှင်များ ဝေါဟာရစကားလုံးတွေ နားလည်၊ ဇာတ်ကြောင်းလေးလည်း သိပြီး သီချင်းနားထောင်ရတာ ပိုအရသာရှိမလားလို့ စေတနာရှေ့ထား ရေးလိုက်မိပါတယ်။အားလုံး မင်္ဂလာညချမ်းပါ။ Credit to original artists.\"Lipstick On Your Collar\" / Connie Francis(yeah, yeah, yeah, yeah, yeah, yeah)(yeah, yeah, yeah, yeah, yeah, yeah)When you left me all alone at the record hopTold me you were goin' out for a soda popYou were gone for quite a while, half an hour or moreYou came back and man oh man this is what I sawLipstick on your collar, told a tale on youLipstick on your collar, said you were untrueBet your bottom dollar, you and I are throughCause, lipstick on your collar told a tale on you, yeahYou said it belonged to me, made me stop and thinkThen I noticed yours was red, mine was baby pinkWho walked in but Mary Jane, lipstick all a messWere you smoochin' my best friend? Guess the answer's yesLipstick on your collar, told a tale on youLipstick on your collar, said you were untrueBet your bottom dollar, you and I are throughCause, lipstick on your collar told a tale on you, boyTold a tale on you, manTold a tale on you, yeahရည်ညွှန်း -\"ကော်လာပေါ်မှနှုတ်ခမ်းနီ\" / မေခလာ \"ပြန်ပေတော့\" စီးရီး ၁၉၈၂Lipstick On Your Collar / Connie Francis (1959)"
    },
    {
        "title": "သမီးထံပေးစာ",
        "content": "သမီးထံပေးစာ\n\nThe Last Letter From King Bhumibol To His Daughter Princess SirindhornMy child,In this land, everything has always come in pairs. With darkness there is light. With the good there is the evil. If given a choice for what is preferred, everyone wants what is light and what is good but to obtain this whatone must do is LOVE OTHERS.By loving others every single problem can be solved. If the world is filled with happiness and peace, a love for others will occur.Papa wishes to tell you, my daughter, these things.1. My child, ALWAYS SEE EVERYONE AS YOUR FREIND from when you were born till when you are old till when you grow sick till when you die. Together, everyone, no exclusions no matter whether from the past, the present and in the future.2. Always see the world with positivity and more positivity will come from it. But at the same time see the world realistically for this is the correct and most suitable way to solve problems.3. Practice inner solitude. That is, have a heart that rests on a foundation of satisfaction. Satisfied with what you have and what you receive means whatever you are offered then that is what you take.Don’t be attached. I ask you to think that having is already good but not having is also ok. Being satisfied according to your ability is having little and being satisfied with having little.Don’t be a toad that's always puffing itself up (Thai proverb meaning don’t be arrogant) as this will lead to problems in the future.Be suitability satisfied means having appropriate work satisfaction for that work.Foster a career that is appropriate to your position in life.4. Have emotional stability. This means seeing the penalty of inaction and the benefit of perseverance. And when unpleasant things happen keep reminding yourself that in having fortune and having a title both ease and hardship appear in turn - praise and gossip will disgrace the fortune and disgrace the title – this is the normal (natural) law. Don’t dwell in the sorrow.Just tell yourself “nevermind”.Papa6/10/2547--------Comments from Her Royal Majesty Princess SirindhornI hope these lessons from Papa that I have shared will benefit the readers who stumble upon them and all of Papa’s beloved children. I love my Papa so much.Sirindhorn ■■■■■Reference & Source Unofficial translation by Aliza Kim, The Buddhist Channel, Oct 15, 2016 The (last) letter from His Majesty the King (of Thailand) to Princess Sirindhorn was composed on 6 October 2016(Buddhist Year 2547).Her Royal Highness Sirindhorn has release the letter to be shared. မြန်မာပြန် ဖေဖေ့သမီး ဒီမြေပေါ်မှာ အရာတိုင်းဟာ အမြဲဒွန်တွဲပြီး ဖြစ်လာတယ်။ မှောင်မည်းခြင်းနဲ့ လင်းထိန်ခြင်း လိမ္မာခြင်းနဲ့ မိုက်မဲခြင်း မိမိနှစ်သက်ရာကို ရွေးချယ်ရစတမ်းဆိုရင် လူတိုင်းဟာအလင်းရောင်ကိုသာ နှစ်သက်မယ်။ကောင်းမွန်သောအရာကိုသာ နှစ်သက်မယ်။ ဒါပေမယ့် ကိုယ်နှစ်သက်တဲ့အရာကို ရချင်မှရမယ်။ အဲဒီ လင်းထိန်သောနေရာ သို့မဟုတ် ကောင်းမွန်သောနေရာကို ရောက်ဖို့ဆိုရင် နည်းလမ်းရှိပါတယ်။ အဲဒါကတော့ သူတပါးကို ချစ်ခင်ခြင်းပါပဲ။ ဘာကြောင့်လဲဆိုတော့ သူတပါးရဲ့ ချစ်ခင်မှုကို ရခဲ့ရင်ပြဿနာတိုင်းကို ဖြေရှင်းနိုင်လိမ့်မယ်။ဒီကမ္ဘာမှာ ချမ်းသာသုခတွေနဲ့ပဲ ရှိစေချင်တယ်ဆိုရင် ငြိမ်းချမ်းမှုပဲ ရှိစေလိုတယ်ဆိုရင် လူတွေရဲ့ ချစ်ခင်မှုကို ရရှိမှဖြစ်မယ်။သမီးကို ဖေဖေ ဒီလို ပြောချင်တယ်။၁။ အတိတ်မှာပဲ ဖြစ်စေ၊ ပစ္စုပ္ပန်မှာပဲ ဖြစ်စေ၊ အနာဂတ်မှာပဲ ဖြစ်စေ သူတပါးကို ကိုယ်နဲ့ အတူတူ မွေးဖွားလာသူ၊ ကိုယ်နဲ့အတူတူအိုမယ့်သူ၊ကိုယ်နဲ့အတူ နာမယ့်သူ၊ ကိုယ်နဲ့အတူ သေမယ့်သူချည်းပဲလို့ သဘောထားပါ။၂။ လောကကြီးကို အကောင်းမြင်ပါ။ အဲဒီထက်ပိုကောင်းအောင် မြင်ပါ။။ ပြဿနာကို ဆီလျော်မှန်ကန်စွာ ဖြေရှင်းနိုင်ဖို့ လောကကို အမှန်တရားနဲ့ ရှုမြင်ပါ ၃။ ထီးတည်းနေတတ်အောင် နေပါ။ ဆိုလိုတာက စိတ်ကို ရောင့်ရဲမှုနဲ့ အခြေခံတာ၊ ရှိသလောက်နဲ့ဲရသလောက်နဲ့ ရောင့်ရဲတင်းတိမ်တာ၊ စွဲလမ်းမှုမရှိတာ၊ ရှိလည်း ကောင်းတယ်၊ မရှိရင်လည်း ရတယ်လို့ သဘောထားပါ၊ ကိုယ့်အခြေအနေနဲ့ကိုယ် တင်းတိမ်မှု ရှိပါ။– လောဘကြီးလို့ နောက်ပိုင်းဒုက္ခရောက်သွားရတဲ့ ဖားပြုတ်လို မဖြစ်ရဘူး (တရံသော အခါ ဖားပြုပ်သားအမိက နွားတကောင်ကို တွေ့သတဲ့၊ ဖားပြုပ်လေးက‘နွားကအကြီးကြီးပဲ မေမေလို့ ကြီးလိုက်တာ’လို့ ချီူကျူးလိုက်တော့ ဖားပြုပ်မကလည်း ငါလည်းကြီးအောင် လုပ်တတ်တယ် ဆိုပြီး သူ့ကိုယ်ကို ဖောင်းလိုက်တယ်၊ ဒီလောက်လား၊ ဒီလောက်လား ဆိုပြီး ထပ်ကာထပ်ကာ ဖောင်းလိုက်တော့ ဗိုက်ကွဲသွားတဲ့ ပုံပြင်ကို ဥပမာပေး)– အလုပ်ကို နိုင်သလောက်ပဲ လုပ်ပါ၊မနိုင်တဲ့ဝန်ကို မထမ်းပါနဲ့။– မိမိအခြေအနေနဲ့ လိုက်လျောညီထွေတဲ့ အသက်မွေးဝမ်းကျောင်းမှုမျိုးကိုသာ လုပ်ပါ။ ၄။ စိတ်ကို တည်တံ့အောင်ထားပါ။ ပျင်းရိခြင်းရဲ့ ပြစ်ဒဏ်နဲ့ ကြိုးစားခြင်းရဲ့ ဆုလာဘ်တွေ ကို မြင်တတ်ပါစေ ၊ မမျှော်လင့်တဲ့အရာတွေ ကြုံဆုံလာရခဲ့ရင်လည်း ပူပင်ဝမ်းနည်းမနေဘဲ အခြွေအရံရှိခြင်း အခြွေအရံမဲ့ခြင်း၊သုခဖြစ်ခြင်း ဒုက္ခဖြစ်ခြင်း၊ ချီးမွမ်းခြင်း ကဲ့ရဲ့ခြင်း၊ လာဘ်ရှိခြင်း လာဘ်ပိတ်ခြင်း၊ ရာထူးတက်ခြင်း၊ ရာထူးကျခြင်း ဆိုတဲ့ လောကဓံတရားကို အောက်မေ့ပြီး ရှိပါစေတော့လို့ သဘောထားလိုက်ပါ ။ဖေဖေ••••••◆◆◆◆◆ ဘုရင်ကြီး ဘူမိဘော မှ သမီးလတ် သီရိဒုံ ထံ လွန်ခဲ့တဲ့ဆယ်နှစ်ကျော်က ပေးပို့ခဲ့တဲ့စာတစ်စောင်ပါ။အဲဒီစာကို အများပြည်သူအတွက်အကျိုးရှိစေခြင်းငှာ မင်းသမီးကိုယ်တိုင် ကောက်နုတ်ဖြန့်ဝေထားပြီး စာရဲ့အဆုံးမှာလည်း ဖတ်ပြီးတော့ ရင်ဆို့တယ်လို့ ဖော်ပြထားပါတယ်။ Credit to all contributors, translators & uploaders concerned."
    },
    {
        "title": "Grow more trees!",
        "content": "Grow more trees!\n\nသစ်ပင်တွေစိုက်ကြပါ။ ကျွန်တော်ကတော့ သစ်ပင်တစ်ပင်ပေါက်လာပြီဆိုရင် ခုတ်ပစ်ဖို့ အရမ်းဝန်လေးပါတယ်။ ဒါကြောင့်ခြံထဲမှာ သစ်ပင်ကြီးငယ်တွေ ရှင်သန်နေကြတယ်။ ငှက်တွေလည်း တော်တော်လာနေကြတယ်။ ကျွန်တော်ဖန်တီးထားတဲ့ တောငယ်လေးပါ။ အပူလည်းလျော့တယ်၊ စိတ်လည်းချမ်းသာတယ်။ခင်ဗျားတို့လည်း ရှိသလောက်မြေလေးမှာ သစ်ပင်တွေစိုက်ကြပါ။ Credit to contributor."
    },
    {
        "title": "LIVE & LET LIVE",
        "content": "LIVE & LET LIVE\n\nကျွန်တော် ၁၉၇၄ မှာ မြန်မာ့ကြယ်ငါးပွင့် သင်္ဘောလုပ်ငန်း (Myanma Five Star Line MFSL) မှာအလုပ်ဝင်ပါတယ်။ အဲဒီမှာ ဒါရိုက်တာအဖွဲ့လုပ်ငန်းဆိုင်ရာ အစီရင်ခံစာတွေထဲက မြန်မာ့ကြယ်ငါးပွင့် သင်္ဘောလုပ်ငန်းရဲ့ ကနဦးဆောင်ပုဒ်ဖြစ်တဲ့ \"Live and Let Live\" ကိုသွားတွေ့ပါတယ်။ကမ္ဘာ့သမုဒ္ဒရာကြီးတွေကို ဖြတ်သန်းပြေးဆွဲနေတဲ့ နိုင်င်ငံပိုင် မြန်မာ့သင်္ဘောလိုင်းရဲ့ခံယူချက်က မြန်မာပီပီ သမုဒ္ဒရာရေ ဘယ်သူသောက်သောက်၊ ကိုယ်လည်းရှင်သန်မယ်၊ တခြားသူတွေလည်း ရှင်သန်ကြီးထွားကြပါစေဆို တဲ့မေတ္တာ၊ ကရုဏာ၊ မုဒိတာ၊ ဥပေက္ခာလွှမ်းခြုံတဲ့ဗြဟ္မစိုရ် အခြေခံသဘောတရားကောင်းကို ဖော်ညွှန်းထားတာပါ။၁၉၇၀ ပြည့်နှစ်နောက်ပိုင်း အပြည်ပြည်ဆိုင်ရာ နိုင်ငံရေးကိုလွှမ်ခြုံကြည့်ရင် ကမ္ဘာ့အင်အားကြီးနိုင်ငံတွေအကြားတင်းမာမှု (Tension) တွေအမြင့်ဆုံးရောက်ပြီး၊ တင်းမာမှုလျော့ပါးရေး (Détente - Relaxation of Tension) ကြိုးပမ်းနေရပါတယ်။ ကမ္ဘာ့ငြိမ်းချမ်းရေးဆိုတာ အမည်ခံ ချိုးဖြူငှက်သင်္ကေတပဲ ရှိပါတယ်။အဲဒီလိုအချိန်မျိုး ၁၉၇၃ မှာ မှာ ဂျိမ်းဘွန်းရုပ်ရှင်ကား Live and Let Die ထွက်လာပါတယ်။ လူကြိုက်လည်းများခဲ့ပါတယ်။ Live and Let Die ဆိုတော့ ကိုယ်တော့အသက်ရှင်မယ်၊ သူများကျတော့သေပစေ ဆိုတဲ့သဘောပါ။ အမှန်တော့ ဒီခေါင်းစဉ် Live and Let Die ဟာ စောစောကပြောတဲ့ မေတ္တာလွှမ်းတဲ့ကိုယ်လည်းရှင်သန်မယ်၊ အခြားသူတွေလည်း ရှင်သန်ကြီးထွားကြပါစေ Live and Let Live တရားကောင်းကို ဆန့်ကျင်ပြောင်းလဲ အမည်ပေးလိုက်တာပါ။ရုပ်ရှင်နာမည်အနေနဲ့ လူအများကြိုက်ခဲ့ပေမယ့် လက်တွေ့ဘ၀မှာ မခံယူ မကျင်သုံးသင့်တဲ့ ခံယူချက်ဖြစ်ပါတယ်။ဒီကနေ့ခေတ်ကာလလို ရာသီဥတုဖောက်ပြန်မှုကြောင့် ဖြစ်ရတဲ့အတိဒုက္ခ၊ လူ့ပယောဂတွေကြောင့် ဖြစ်ပေါ်နေရတဲ့ ပဋိပက္ခတွေဟာ ဒီကနေ့ လောကီလူသားတွေအတွက် လူဖြစ်ရတဲ့ဒုက္ခ (Trials and Tribulations of Human Life) လို့ဆိုရင် လွန်မယ်မထင်ပါ။ ကံကံ၏အကျိုးတရားကို ယုံကြည်သက်၀င်သူဗုဒ္ဓဘာသာ၀င်ပဲဖြစ်ဖြစ်၊ အခြားဘယ်ဘာသာ၀င်ပဲဖြစ်ဖြစ် နေချင်သလား၊ သေချင်သလား မေးကြည့်လိုက်၊ သေချာပါတယ် ဘယ်သူမှ မသေချင်ကြပါ။ ဒီတော့ အားလုံးဆင်းရဲချမ်းသာမရွေး ညီညီမျှမျှ မျှမျှတတ နေထိုင်လုပ်ကိုင်သွားသင့်ပါတယ်။ ၀မ်းစာရှာဖွေကြရာမှာလည်း သမုဒ္ဒရာအကျယ်ကြီးပါလို့ခံယူပြီး သမ္မာအာဇီဝဖြင့် ကြိုးပမ်းသွားသင့်ပါတယ်။အားလုံး Live and Let Live သဘောအတိုင်း ကိုယ်လည်း “အသက်ရှင်မယ်၊ တခြားတခြားသူတွေလည်း ရှင်သန်ကြစေဖို့” ကြိုးစားနိုင်ကြပါစေ။ အားလုံး မင်္ဂလာပါ။"
    },
    {
        "title": "Will You Cry When I Die?",
        "content": "Will You Cry When I Die?\n\n၂၀၁၆ ခုနှစ်၊ အောက်တိုဘာ ၁၃ မှာ ကမ္ဘာ့နန်းသက်အရှည်ဆုံး ထိုင်းဘုရင်ကြီး ဘူမိဘော နတ်ရွာစံသွားပါတယ်။ ထိုင်းနိုင်ငံကို နှစ် ၇၀ နီးပါး မင်းကျင့်တရားနဲ့အညီ အုပ်ချုပ်ခဲ့လို့ တစ်တိုင်းပြည်လုံး နှမြောတသ ဖြစ်ကြရပါတယ်။ ဘုရင်ကြီးအတွက် ပူဆွေးကာလကို တစ်နှစ်သတ်မှတ်ပြီးတော့ကို လွမ်းဆွတ်ကြဦးမှာပါ။ဒီလိုပါပဲ ကိုယ်ကျင့်သီလနဲ့ပြည့်စုံပြီး၊ ပြည်သူကို ရင်ဝယ်သားလို မှတ်ယူကာ အများအကျိုးဆောင်ခဲ့တဲ့ ခေါင်းဆောင်တွေဆို ပြည်သူတွေက မမေ့ပျောက်နိုင်ကြဘဲ၊ သေသူတစ်ယောက်ကို ရှင်သူတွေက လွမ်းတသသ ဖြစ်ကြရပါတယ်။ အတ္တဝါဒီ အာဏာရှင် မင်းဆိုးမင်းညစ်တွေအတွက်တော့ သူတို့သေရင်တောင် အများကဝိုင်းဝမ်းသာကြမယ့် အဖြစ်မျိုးနဲ့ ကြုံရမှာပါ။ ဒါနဲ့ပတ်သက်လို့ ကျွန်တော် ငယ်ငယ်က ကြည့်ခဲ့ဖူးတဲ့ I Spit On Your Grave ဆိုတဲ့ ရုပ်ရှင်ကားကို အမှတ်ရမိပါတယ်။ အချို့လူတွေ ဘယ်လောက်တောင် မုန်းကြသလဲဆိုရင် သေသူရဲ့အုတ်ဂူထိတောင် လိုက်ပြီး တံတွေး သွားထွေးသတဲ့ဗျာ။ ကဲ ... \"ငါသေရင် ဘယ်သူငိုမလဲ\" ဆိုတာကိုယ် မသေခင်ကပြုခဲ့တဲ့ အကောင်းအဆိုးတွေအပေါ် အများကြီး မူတည်ပါလိမ့်မယ်လို့ ယူဆမိပါကြောင်း။ အားလုံးမင်္ဂလာပါ။"
    },
    {
        "title": "Kyat apprecites!",
        "content": "Kyat apprecites!\n\nThe value of Myanmar currency Kyat has risen gradually...Kyat has strengthened in value to a three-month high against US Dollar...The value of Kyat has fallen more than 25% to US$ over the last year...ဘာမှဝင်မပြောသေးဘဲ၊ ၂၀၁၆ အတွင်း ကျပ်ငွေဈေးအပြောင်းအလဲကို သေချာစွာ ဖတ်ရှုလေ့လာ အကဲခတ်ကြဖို့ တိုက်တွန်းပါတယ်။"
    },
    {
        "title": "Don't leave the planet.",
        "content": "Don't leave the planet.\n\nWoW!!!Channel7 က လွှင့်နေတဲ့ ရော့ကာကြီး ချစ်ကောင်း နဲ့ သမီးလေး အိမ့်ချစ် တို့ သားအဖ ရဲ့ 528 Concert ကို ကြည့်လိုက်ကြပါဦး။ စိတ်အဟာရ သီချင်းကောင်းကောင်းလေးတွေ ဆိုနေကြတယ်။ ခင်ဗျားတို့လည်း အကြိုက်တွေ့ကြလိမ့်မယ်လို့ ယုံကြည်ပါတယ်။ကျွန်တော် ဒီဂြိုလ်ကမ္ဘာက ထွက်မသွားချင်တာလည်း ဒါတွေပါတယ်။ခင်ဗျားတို့လည်း Don't leave the planet.Konbanwa!"
    },
    {
        "title": "Booty; Buttocks or Ass",
        "content": "Booty; Buttocks or Ass\n\nကျွန်တော့မိတ်ဆွေ ကဗျာဆရာတွေဖြစ်တဲ့ မြင်းမူမောင်နိုင်မိုး၊ ဝင့်မိုး-ဥက္ကလာ၊ ခင်အောင်အေး တို့ကို အားကျလို့ဟာသကဗျာ (Limerick) တစ်ပုဒ်နဲ့ မိတ်ဆက်ပါရစေ။တကယ်တော့ Limerick ဆိုတာ ငါးကြောင်းပါ ဟာသကဗျာတိုလေးပါ။ ဒီကဗျာမျိုးက ဖတ်ရတဲ့လူတွေကို ရယ်မောပျော်ရွင်စေပါတယ်။ဟာသကဗျာတိုလေးဆိုပေမယ့် ရယ်စရာဖြစ်ဖို့ အလင်္ကာတွေဖြစ်ကြတဲ့ အတိသယဝုတ္တိ ခေါ် အလွန်အမင်း ချဲ့ကားပြောဆိုတဲ့အလင်္ကာ (hyperbole);မြည်သံစွဲအင်္လကာ (onomatopoeia); အီဒီယံ ခေါ် ဥပစာစကား၊ ထူးခြားအသုံးအနှုန်း(idioms); အဓိပ္ပာယ်နှစ်ခွရှိတဲ့စကားလုံး(Double entender or double-edged word); စကားဖန် ခေါ် သံတူကြောင်းကွဲစကားလုံးနဲ့ အဓိပ္ပာယ်နှစ်ခွဖြစ်စေကာ၊ ဟာသမြောက်တဲ့အသုံးအနှုန်း (puns)တွေအပြင်၊ အခြား တင်စားအသုံးအနှုန်း (figurative devices) တွေထည့်သွင်းရေးဖွဲ့ရပါတယ်။ ကဲ မြည်းစမ်းခံစားကြည့်ကြရအောင်။•ASS•ယခုမိတ်ဆက်ပေးမယ့် ဟာသကဗျာတိုလေးက ဒီလိုမျိုး အစချီထားတယ်။\"There was a pert lass from Madras,တစ်ခါက မဒရပ်မှာ သွက်လက်ချက်ချာတဲ့ ကောင်မလေးတစ်ယောက် ရှိတယ်။who had a remarkable assအဲဒီခပ်စွာစွာငတိမလေးမှာ ထူးခြားတဲ့ \"မြည်း\" တစ်ကောင်ရှိတယ်လို့ပြောရမလား၊အောချလောက်တဲ့ \"တင်ပဆုံကြီး\" ရှိတယ် လို့ ယူဆရမလား မသိအောင်၊အဓိပ္ပာယ်နှစ်ခွထွက်တဲ့စကားလုံး \"ass\" ကိုသုံးပြီး၊ ကဗျာဆရာက ဉာဏ်ကွန့်ထားတယ်။Not rounded and pink, as you may think.ဒါပေမဲ့ အဲဒီ \"ass\" က သင်ထင်ထားသလို လုံးလုံးဝန်းဝန်းနဲ့ ပန်းနုရောင်သန်းနေတဲ့\"တင်ပါးဆုံကြီး\" မဟုတ်ဘဲ၊It was gray, had long ears and ate grass.\"အရောင်ကခပ်မွဲမွဲ၊ နားရွက်က ရှည်ရှည်နဲ့ မြက်စားတဲ့ \"မြည်း\" ဖြစ်နေပါတယ် လို့ နောက်ဆုံးတော့အဖြေပေါ်သွားတယ်။ပျော်ရွင်ချမ်းမြေ့ကြပါစေ။ အားလုံး မင်္ဂလာပါ။ASSThere was a pert lass from Madras,who had a remarkable assNot rounded and pink,as you may think.It was gray, had long ears and ate grass."
    },
    {
        "title": "စာအုပ်ဖတ်ချင်တာနောက်ထား",
        "content": "စာအုပ်ဖတ်ချင်တာနောက်ထား\n\nစာအုပ်ဖတ်ချင်တာနောက်ထား ကိုခွန့်ကို အရင်ကျေးဇူးလိုက်ဦးမယ်။Jan-Philipp Sendker, born in Hamburg in 1960, and, longing to travel the world, became the American correspondent for Stern from 1990 to 1995, and its Asian correspondent from 1995 to 1999.In 2000 he published Cracks in the Great Wall, a nonfiction book about China. The Art of Hearing Heartbeats is his first novel, and since then, he has written 3 further novels, including a sequel to\"The Art of Hearing Heartbeats\", \"A Well-Tempered Heart\". In 2013, he received The indies Choice Honor Award in the category Adult Fiction for \"The Art of Hearing Heartbeats. He lives in Potsdam with his family and is currentlyworking on the third installment in his China-trilogy.http://artofhearingheartbeats.com"
    },
    {
        "title": "Kissing Cousins",
        "content": "Kissing Cousins\n\nကမ္ဘာပေါ်မှာ ဘာသာစကားပေါင်း ၅,၀၀၀ ထက်မနည်းရှိပြီး၊ ဘာသာစကား တစ်ခုနဲ့တစ်ခုကွဲပြားကြပေမယ့် တူညီတာတစ်ခုက ဘာသာစကားတိုင်းမှာ ဆွေမျိုးသားချင်းဆိုင်ရာ ဝေါဟာရတွေ ရှိနေကြတာဖြစ်ပါတယ်။ အားလုံးသိကြတဲ့အတိုင်း မိသားစုတစ်စုရဲ့မိဘအရင်းကို Biological or Natural or Legal parents လို့ခေါ်ပါတယ်။ \"Adoption\" မွေးစားတာနဲ့ပတ်သက်လို့ ဥပဒေနဲ့အညီ မွေးစားမှုပြုတဲ့အဖေကို Adoptive father လို့ခေါ်ပြီး၊ ရိုးရိုးမွေးစားအဖေကို Foster father လို့ခေါ်ပါတယ်။မွေးစားမိဘ ကို (Foster parents); မွေးစားသားသမီး ကို (Fostered/ Foster or Adopted child); (Fostered/ Foster son); (Fostered/ Foster daughter) လို့ခေါ်ကြပါတယ်။မောင်နှမရင်းချာမိသားစုတစ်ခုက ပေါက်ဖွားလာတဲ့ ညီအစ်ကိုမောင်နှမအရင်းတွေကို သားချင်းလို့ခေါ်ပါတယ်။ အဲဒီ တစ်မိပေါက်သားသမီး၊ တစ်အူတုံ့ဆင်း ညီရင်း အစ်ကို မောင်ရင်းနှမ တွေကို Sibling လို့ခေါ်ပါတယ်။ဝမ်းကွဲကိုယ့်မိဘရဲ့ ညီအစ်ကိုမောင်နှမတွေက ဖွားမြင်တဲ့ သားသမီးအချင်းချင်းကြတော့ ဝမ်းကွဲ (Cousin) တော်စပ်ကြပါတယ်။ ဝမ်းကွဲဆိုရာမှာလည်း ညီအစ်ကိုမောင်နှမအရင်းတွေက မွေးလာသူတွေကို တစ်ဝမ်းကွဲ (First cousin); ၄င်းတို့ကထပ်မွေးလာသူတွေကို နှစ်ဝမ်းကွဲ (Second cousin) စသည်ဖြင့်အသုံးရှိပါတယ်။ သုံးဝမ်းကွဲအထိ ဆွေမျိုးရင်းချာတွေလို့ မှတ်ယူတာတွေ့ရပေမယ့်၊ သုံးဝမ်းကွဲအထက် ရေတွက်ပြောဆိုတာ သိပ်မတွေ့ရပါ။အဖေတူ အမေကွဲ (သို့) အမေတူအဖေကွဲအဖေတူအမေကွဲ (သို့) အမေတူအဖေကွဲ ညီ၊ အစ်ကို၊ မောင် ကို အင်္ဂလိပ်လို Half-brother လို့ခေါ်ပြီး၊ အဖေတူအမေကွဲ ညီမ၊ အစ်မ၊ နှမ (သို့) အမေတူအဖေကွဲ ညီမ၊ အစ်မ၊ နှမ ကို Half-sister လို့ခေါ်ပါတယ်။ မှတ်သားစရာတစ်ခုက Half-brother ကို Step-brother လို့ပြောနိုင်သလို၊ Half-sister ကိုလည်းStep-sister လို့ပြောနိုင်ပါတယ်။လင်ပါ၊ မယားပါသားသမီးမြန်မာစကားမှာ ခင်ပွန်းရဲ့ပထမဇနီးက ပါလာတဲ့သားသမီးကို မယားပါသား၊ မယားပါသမီး လို့ခေါ်ပြီး၊ ဇနီးရဲ့ပထမခင်ပွန်းကပါလာတဲ့ သားကို လင်ပါသား၊ သမီးကို လင်ပါသမီး လို့ သူ့ဖက်ကိုယ့်ဖက် ခွဲခြားခေါ်ပေမယ့်၊ အင်္ဂလိပ်က လင်ပါ၊ မယားပါသားသမီး ကို Step-child လို့ပဲခေါ်ပါတယ်။ ဒါကြောင့် Step-son ဆိုရင် လင်ပါ၊ မယားပါသား၊ Step-daughter ဆိုရင် လင်ပါ၊ မယားပါသမီး ကိုခေါ်တာဖြစ်ပါတယ်။Kissing cousin• သမားရိုးကျအဘိဓာန်တွေက Kissing cousin ကို ရင်းရင်းနှီးနှီး ဖက်ရမ်းနှုတ်ဆက်ရတဲ့ ဆွေမျိုးအရင်းအချာ၊ \"အမျိုးအရင်း\" တွေလို့အဓိပ္ပာယ်ဖွင့်ပါတယ်။ သူတို့ အနောက်တိုင်းဓလေ့အရ ပွေ့ဖက်နမ်းရှုပ် နှုတ်ဆက်လောက်အောင် ရင်းနှီးတဲ့ဆွေမျိုးသားချင်း (Close  relations) တွေပါ။• မြို့ပြအဘိဓာန် (Urban Dictionary) အဆိုအရ \"တစ်ဝမ်းကွဲ\" ကလွဲလို့၊ ကျန်ဝမ်းကွဲတွေအားလုံးကို Kissing cousin လို့ ခေါ်ကြောင်းအနက်ပေးပါတယ်။ နိုင်ငံတော်တော်များများမှာ တစ်ဝမ်းကွဲမောင်နှမတွေအချင်းချင်း အိမ်ထောင်မပြုကြတဲ့အစဉ်အလာရှိကြပေမယ့် နှစ်ဝမ်းကွဲ၊ သုံးဝမ်းကွဲတွေ လက်ထပ်နေကြတာ တွေ့ရပါတယ်။ Carry on kissing cousins!• Kissing cousin (သို့) Kissing kin မှာ \"တစ်ခုနဲ့တစ်ခု အသွင်တူညီခြင်း၊ နီးစပ်ခြင်း\" ဆိုတဲ့ နောက်အဓိပ္ပာယ်တစ်မျိုး ရှိပါသေးတယ်။ ဥပမာ - ရုပ်ရှင်ဂီတဖျော်ဖြေရေးလုပ်ငန်းနဲ ့သတင်းမီဒီယာတို့ဟာ တစ်ခုနဲ့တစ်ခု နီးနီးစပ်စပ်ရှိတယ်လို့တင်စားပြောဆိုတာကိုလည်း Kissing cousin လို့ သုံးနိုင်ပါတယ်။ ရော့ဘုရင်ကြီး Elvis Presley ရဲ့တေးဂီတရုပ်ရှင်ကား Kissin' Cousin က \"ဝမ်းကွဲ\" ကို ပြောချင်တာမဟုတ်ဘဲ၊ အမွှာလိုရုပ်ခြင်းဆင်သူ \"တူညီခြင်း\" အဓိပ္ပာယ်ကိုယူကာ ဇာတ်ကားနာမည်ပေးထားတာဖြစ်ပါတယ်။ ကဲ ဒါက ဝမ်းကွဲဆွေမျိုးတွေအကြောင်း တစေ့တစောင်းဖြစ်ပါတယ်။ အားလုံး မင်္ဂလာပါ။"
    },
    {
        "title": "ရှော့ရှိတယ်",
        "content": "ရှော့ရှိတယ်\n\nပြဿနာတက်နိုင်တယ်၊ ဒုက္ခရောက်နိုင်တယ်ဆိုရင် \"ရှော့ရှိတယ်\" လို့ ပြောကြတယ်။ အမှန်က ရှော့ရှိတယ် ဆိုတာ အင်္ဂလိပ်စကား \"shock\" နဲ့ မြန်မာစကား \"ရှိတယ်\" တို့ကို ပေါင်းထားတာပါ။ နွေရာသီရောက်တိုင်းဝါယာရှော့ကြောင့် မီးလောင်တဲ့သတင်းတွေကို ခဏခဏ ကြားနေရပေမယ့် ဝါယာရှော့မှာပါတဲ့ \"ရှော့\" ကို ဘယ်အင်္ဂလိပ်စကားလုံးနဲ့ ရေးတယ်ဆိုတာကိုတော့ မှန်မှန်ကန်ကန်သိသူ နည်းလှပါတယ်။ အများစုက \"Shock\" လို့ အမှတ်မှားနေကြပါတယ်။ အင်္ဂလိပ်စာနဲ့မကင်းတဲ့ အယ်ဒီတာတွေတောင် \"Wire shock\" လို့ မှားပြီးသတင်းတွေ ရေးနေကြပါတယ်။ အပတ်စဉ်ထုတ် အင်္ဂလိပ်သတင်းစာထဲမှာ \"Last night, a fire broke out due to wire shock.\" လို့ ရေးထားတာ တွေ့ဖူးပါတယ်။ တကယ်တော့ \"Shock\" က \"ဓာတ်လိုက်\" တာဖြစ်ပြီး၊ \"short\" or \"short-circuit\" က \"လျှပ်စီးပတ်လမ်း ချို့ယွင်း\" တာပါ။လျှပ်စီးပတ်လမ်း ချို့ယွင်းရင် မီးပြတ်မယ်၊ ဝါယာကြိုးတွေ အပူလွန်ကဲပြီး မီးလောင်မယ်။ ဒါကြောင့် ဝါယာရှော့ဆိုတာ “short-circuit” ကို ရည်ညွှန်းတာ ဖြစ်ပါတယ်။ \"Short-circuit\" ကို \"short\" လို့လည်း အတိုခေါ်ပါတယ်။ ဒီတော့ ခုနကသတင်းကို \"Last night, a fire broke out due to electricalshort-circuit.\" လို့ ရေးရမှာ ဖြစ်ပါတယ်။ကြုံတုန်း shock ရဲ့ ကြိယာနဲ့နာမ်ပုဒ်အကြောင်း ဆက်ပြောပါရစေ။ Shock မှာ \"ဓာတ်လိုက်သည်၊ ဓာတ်လိုက်ခြင်း\" တို့အပြင်၊ တုန်လှုပ်ချောက်ချားခြင်း၊ အံ့သြထိတ်လန့်ခြင်း၊ စိတ်မချမ်းမြေ့ဖွယ်ဖြစ်ခြင်းစတဲ့ အဓိပ္ပာယ်တွေလည်း ရှိနေပါသေးတယ်။ နာမဝိသေသန Shocking မှာတော့ တုန်လှုပ်ချောက်ချားဖွယ်၊ ထိတ်လန့်ဖွယ်၊ရွံ့မုန်းဖွယ်၊ စိတ်မချမ်းမြေ့ဖွယ် စတဲ့အဓိပ္ပာယ်တွေ ရှိပါတယ်။ စကားလုံးတစ်လုံးမှာ အနက်အဓိပ္ပာယ်တွေ အများကြီး ရှိနေတတ်တယ်ဆိုတာ အမြဲ သတိချပ်ရပါမယ်။Gold Finger ရှင်ရှင်ထဲမှာ ဂျိမ်းစဘွန်းနဲ့လူဆိုး သတ်ပုတ်ရင်း ရေချိုးကန်ထဲကို လူဆိုး ကျသွားတော့ ဂျိမ်းစဘွန်းက လျှပ်စီးနေတဲ့ပစ္စည်းတစ်ခုကို ရေချိုးကန်ထဲ အမြန်ပုတ်ချလိုက်လို့ လူဆိုးဓာတ်လိုက်သေသွားတယ်။ ဒီတော့မှ ဂျိမ်းစဘွန်းက ထုံးစံအတိုင်း ရုပ်တည်ကြီးနဲ့ \"Shocking! Positively Shocking! (ဓာတ်လိုက်သွားပြီ၊ ကြောက်ဖို့ကောင်းလိုက်တာဗျာ)\" လို့ ရေရွတ်ပြီး ထွက်သွားတယ်။ ဒီနေရာမှာ ဓာတ်လိုက်တာရော၊ ထိတ်လန့်တာပါ အဓိပ္ပာယ်နှစ်ခွထွက်တဲ့ စကားလုံး \"shocking\" ကို သုံးပြီး ဟာသဉာဏ်ရွှင်ရွှင်နဲ့ပြောသွားတာ ထိမိလှပါတယ်။ (အဲဒီ Movie clip ဗီဒီယိုအပိုင်းလေးကြည့်လိုက်ကြရအောင်။)ကဲ ... မှတ်မိတယ်နော်။ Shocking! Positively Shocking! ရှော့ရှိတယ်။ အားလုံး မင်္ဂလာပါ။"
    },
    {
        "title": "အမျိုးသားနေ့",
        "content": "အမျိုးသားနေ့\n\nHailing & Honouring the 103rd anniversary of the National Dayနယ်ချဲ့အင်္ဂလိပ်တွေဟာ ကျူးကျော်စစ် သုံးကြိမ်ဖန်တီးကာ၊ ၁၈၈၆ မှာမြန်မာနိုင်ငံတစ်နိုင်ငံလုံးကို မတရားသိမ်းပိုက်ခဲ့ပါတယ်။ မြန်မာနိုင်ငံဟာလွတ်လပ်ရေးမရမီ နှစ်ပေါင်း ၁၂၀ ကျော်ဗြိတိသျှတို့လက်အောက် လုံးလုံးလျားလျား ကျရောက်ခဲ့ပြီး၊ အမျိုး၊ ဘာသာ၊ သာသနာ၊ ပညာတို့အပေါ် နည်းမျိုးစုံနဲ့ဖိနှိပ်ချုပ်ချယ်ခံခဲ့ရပါတယ်။ ဒါပေမဲ့ မြန်မာပြည်သူလူထုရဲ့ နယ်ချဲ့ဆန့်ကျင်ရေးနဲ့ အမျိုးသာလွတ်မြောက်ရေးစိတ်ဓာတ်ဟာ အစဉ်နိုးကြားတက်ကြွခဲ့ပါတယ်။ လွတ်လပ်ရေးအတွက် အမျိုးသားရေးစိတ်ဓာတ် အနှစ်သာရအပြည့်အ၀နဲ့ ကြိုးပမ်းအားထုတ်မှုတွေ အနက် ၁၉၂၀ ပြည့်နှစ်၊ ဒီဇင်ဘာလ ၅ ရက် (၁၂၈၂ ခုနှစ်၊တန်ဆောင်မုန်းလပြည့်ကျော် ၁၀ ရက်) နေ့မှာ ရန်ကုန်တက္ကသိုလ်ကျောင်းသားတွေ၊ မြန်မာပြည်တစ်ဝှမ်းလုံးရှိ အမျိုးသားကျောင်းသားတွေဟာ ဗြိတိသျှအစိုးရရဲ့ ကျွန်ပညာရေးအလိုမရှိ ကြွေးကြော်သံနဲ့အတူ တခဲနက်သပိတ်မှောက်လှုပ်ရှားမှုက စတင်ခဲ့ပါတယ်။ ဒီ အမျိုးသားရေးလှုပ်ရှားမှုဟာ မြန်မာတစ်မျိုးသားလုံးရဲ့ အောင်ပွဲဖြစ်ခဲ့သလို၊ နိုင်ငံ့လွတ်လပ်ရေးဆီကို ဦးတည်စေခဲ့ပါတယ်။ ဒီသမိုင်းဝင်နေ့ကို အမျိုးသားနေ့အဖြစ် သတ်မှတ်ကာ နှစ်စဉ်ကျင်းပခဲ့ကြတာ ဖြစ်ပါတယ်။ကျွန်တော်ပြောနေကြစကား ပြန်ပြောရရင် ဒီကနေ့ ကျွန်တော်တို့ပျော်ရွှင်ခံစားနေရတဲ့ အထိမ်းအမှတ်နေ့တစ်နေ့အတွက် ကျွန်တော်တို့ရဲ့ မျိုးဆက်ဟောင်းတွေအနေနဲ့ အသက်သွေးချွေးတွေ စွန့်လွတ်အနစ်နာခံမှုတွေ အများကြီးပေးဆပ်ခဲ့ရတယ် ဆိုတာပါပဲ။ သမိုင်းပေးတာဝန်ကျေပွန်ခဲ့ကြတဲ့ အမျိုးသားရေး တက်ကြွလှုပ်ရှားသူအပေါင်းကို လေးစားဦးညွှတ်ဂါရဝပြုလိုက်ပါတယ်။အားလုံး  မင်္ဂလာပါ။■ ■ Today, December 7 (Thursday) is the NATIONAL DAY, a public holiday for Myanmar.You may notice, the date of National Day changes every year in terms of the Gregorian calendar. The actual date of celebration is determined by the Myanmar lunar calendar, and it falls on the 10th day after the full moon in the month of Tazaungmone. Historically, Burma (now known as Myanmar) was conquered by the British in 1824. As a result, Burma remained in full British control until around 1886 when a majority of the country fell under British India. Sorrowfully, British ruled our country as a province. On December 5, 1920, tempers flared when Rangoon University students protested against new government regulations made by the British. News of the protests spread throughout the land, and many more schools held protests of their own. This day is considered the source of National Day in Myanmar, a day that marks the real beginning of mass protests against British control.■■ The day December 5, 1920 on which the national movement for Burma's independence struggle was launched. The national movement was born out of the colonialists' forceful suppression of Burmese national spirit, the essence of which was the race, the language, the Sasana and the education, and it eventually led to the regaining of independence. Therefore, the day the national movement went into action will always be chronicled in Myanmar history.Long live the fighting spirit of natinalism!♡♡♡"
    },
    {
        "title": "GRAVITY OF THE SITUATION",
        "content": "GRAVITY OF THE SITUATION\n\nအရင်လို ပိုးအိမ်လေး (Cocoon) ထဲမှာ အစစအရာရာချို့ချို့တဲ့တဲ့ နေရတဲ့ထိန်းချုပ်ခံဘဝက ဖောက်ထွက်လာပါပြီ။လက်ရှိ Coverage နည်းတာထက်၊ Leverage ကောင်းကောင်းထိန်းညှိဖို့ အစိုးရရော၊ Public & Private Institutions တွေအားလုံးမှာ တာဝန်ရှိပါတယ်။အခုလို ပြည်သူတွေကို တစ်ထောင့်တစ်နေရာက အသိဖွင့် အလင်းပြပေးနေသူ ရောင်းရင်းကြီး ဦးညွှန့်ဝေကို လေးစားကျေးဇူတင်လျက်ပါ။Go, Man, Go! Keep up the good job.ဆက်ရေးပါ သူငယ်ချင်း။"
    },
    {
        "title": "Buddha's FIRST SERMON",
        "content": "Buddha's FIRST SERMON\n\nကျွန်တော့်မိတ်ဆွေစာအုပ်ဆိုင်က \"ဓမ္မစက္ကပဝတ္တနသုတ္တ၊ ဓမ္မစကြာသုတ်နှင့် အနတ္တလက္ခဏာသုတ် (Buddha's FIRST SERMON; Dhammacakkappavatta-sutta and Anattalakkhana-sutta) အမည်ရှိ စာအုပ်တစ်အုပ်ရရှိခဲ့ပါတယ်။ ပုံနှိပ်မှတ်တမ်း မပါရှိပေမယ့် ၁၉၇၈ ဝန်းကျင်က ထုတ်ဝေတယ်လို့ ခန့်မှန်းရပါတယ်။ ပါဠိ၊ မြန်မာ၊ အင်္ဂလိပ် သုံးဘာသာနဲ့ရေးသားထားလို့ တရားဓမ္မနဲ့ စာပေလေ့လာသူတွေအတွက် အလွန်တန်ဖိုးရှိပါတယ်။ဗုဒ္ဓမြတ်စွာဟောကြားတဲ့ တရားဦး ဓမ္မစကြာသုတ်နှင့် အနတ္တလက္ခဏာသုတ်ကို လယ်တီဆရာတော်ဘုရားကြီး က ပါဠိမှမြန်မာ၊ ဆရာကြီးဦးဖေမောင်တင် (၁၈၈၈~၁၉၇၃) က မြန်မာမှအင်္ဂလိပ်ဘာသာသို့ ပြန်ဆိုပေးတယ်လို့သိရပါတယ်။ ပဋ္ဌမကျော်အဂ္ဂမဟာပဏ္ဍိတအဘိဓမ္မာကထိကဆရာတော်ဦးသေဋ္ဌိလက မွမ်းမံတည်းဖြတ်ပေးပါတယ်။အောက်စ်ဖို့တက္ကသိုလ် မှ ဒေါက်တာထင်အောင် ကလည်း နိဒါန်းစကား ရေးသားပါတယ်။ ဤစာအုပ် ဖြစ်မြောက်ရေးအတွက် ဝိုင်းဝန်းကြိုးပမ်းကြသူများရဲ့အားထုတ်မှုမှာ အတုယူမှတ်သားအားကျဖွယ် ကောင်းလှပါတယ်။ ယခုမိမိလက်ဝယ်ရှိစာအုပ်မှာ ဟောင်းနွမ်းလွန်းသဖြင့် ပြန်လည်ကူးယူ၍ ဖြန့်ဝေရန်အဆင်မပြေပါ။ ဒါကြောင့် ဤစာအုပ်မျိုးလက်ဝယ်ရှိသူ (သို့) စာအုပ်ဝယ်ယူရရှိနိုင်မယ့် နေရာရှာနေပါတယ်။ ဓမ္မဒါနအဖြစ်ဖြန့်ဝေနိုင်ရန် ကူညီနိုင်သူများ လမ်းညွှန်ပေးကြပါခင်ဗျား။ ဗုဒ္ဓသာသနံ စိရံ တိဋ္ဌတု။ အားလုံး မင်္ဂလာပါ။မဂ္ဂင် (၈) ပါး၁။ သမ္မာဒိဌိ = Right view - ကောင်းစွာမြင်ခြင်း၊ (သိမြင်ခြင်း)၂။ သမ္မာသင်္ကပ္ပော = Right thought - ကောင်းစွာကြံစည်ခြင်း၊၃။ သမ္မာဝါစာ = Right speech - ကောင်းစွာပြောဆိုခြင်း၊၄။ သမ္မာကမ္မန္တော = Right (bodily) action - ကောင်းစွာပြုလုပ်ခြင်း၊ (ကောင်းစွာပြုမူနေထိုင်ခြင်း)၅။ သမ္မာအာဇီဝေါ = Right livelihood - ကောင်းစွာအသက်မွေးခြင်း၊၆။ သမ္မာဝါယမော = Right endeavour - ကောင်းစွာအားထုတ်ခြင်း၊၇။ သမ္မာသတိ = Right mindfulness - ကောင်းစွာအောက်မေ့ခြင်း၊၈။ သမ္မာသမာဓိ = Right concentration - ကောင်းစွာတည်ကြည်ခြင်း။"
    },
    {
        "title": "A Poor Goner!",
        "content": "A Poor Goner!\n\nHe shot an arrow into the air,It fell right back on his head,Alas, he's dead.Ref : The Arrow and the SongI shot an arrow into the air,It fell to earth, I knew not where;For, so swiftly it flew, the sightCould not follow it in its flight.I breathed a song into the air,It fell to earth, I knew not where;For who has sight so keen and strong,That it can follow the flight of song?Long, long afterward, in an oakI found the arrow, still unbroke;And the song, from beginning to end,I found again in the heart of a friend.ဘာလုပ်လုပ် ဘာပြောပြော အများရင်ထဲ အကောင်းအတိုင်းကျန်ရစ်အောင် ကြိးစားနိုင်ကြပါစေ။အားလုံး မင်္ဂလာပါ။"
    },
    {
        "title": "IT'S TRAD, DAD!",
        "content": "IT'S TRAD, DAD!\n\nတန်ဆောင်မုန်းလပြည့်ကျော် (၁) ရက်နေ့ သူခိုးကြီးညThis morning I woke up around 4 o'clock.To my relief, nothing untoward occurrences (ဆိုးဆိုးရွားရွား ကိုးရိုးကားရား မတော်တရော်) had been happened in front of my house or its environs or in my street.Our folks have abandoned the old tradition of Big Theif Night (သူခိုးကြီးည)......Good Auspiciousness to All."
    },
    {
        "title": "Give Us Time, We'll Supply The Lights.",
        "content": "Give Us Time, We'll Supply The Lights.\n\nအချိန်ပေးပါ၊ အလင်းရောင်များ ပေးမယ်။ပညာအလင်းရော၊ လျှပ်စစ်အလင်းပါ ဖြန့်ဖြူးပေးနိုင်ဖို့ ပြည်သူ့အစိုးရက မပြတ်ကြိုးပမ်းနေပါတယ်။အခိုက်အတံ့ စပ်ကူးမတ်ကူး အကူးအပြောင်းကာလလေး အဆင်မပြေတာရှိရင် သည်းခံပေးကြပါ။ရိုးရိုးသားသား ကိုယ်ကျိုးမဖက်ဘဲ မေတ္တာစေတနာသန့်သန့်နဲ့ လုံးပမ်းနေတာမို့ ခွင့်လွတ်ပေးနိုင်မယ်လို့ ယုံကြည်မိပါတယ်။NLD _ A Year On!လွန်ခဲ့တဲ့နှစ် နိုဝင်ဘာ ၁၂ ရက် မနက်မှာ ဒေါ်အောင်ဆန်းစုကြည်က အနုပညာရှင်တွေနဲ့တွေ့ဆုံစဉ် “တခြားနိုင်ငံတွေမှာ မလုပ်ဖူးတဲ့ မေတ္တာကို အခြေခံတဲ့နိုင်ငံရေးမျိုး လုပ်ကြည့်လိုကြောင်း ပြောကြားခဲ့ပါတယ်။တစ်နေရာမှာ NLD ပါတီအာဏာရတဲ့အချိန် ဒေါ်အောင်ဆန်းစုကြည်အနေနဲ့ သမ္မတရဲ့အထက်က ပဲ့ကိုင်အုပ်ချုပ်သွားမယ်ဆိုတာနဲ့ ပတ်သက်ပြီး နိုင်ငံခြားသတင်းထောက်ရဲ့အမေးကို “ကျွန်မက နှင်းဆီပန်းပါ၊နှင်းဆီကို ဘယ်နာမည်ပေးပေး သူ့အနံ့က မွှေးမြဲ မွှေးမှာပါ” “A rose by any other name” လို့ ဒေါ်အောင်ဆန်းစုကြည် က ဝီလျှံရှိတ်စပီးယားရဲ့စကားနဲ့ ကိုးကားပြောဆိုသွားခဲ့ပါတယ်။နှစ် ၅၀ နီးပါး ဗြဟ္မစိုရ်တရားတွေ ဆိတ်သုဉ်းပြီး မေတ္တာတရားတွေခေါင်းပါးကာ ဒီမိုကရေစီငတ်ခဲ့တဲ့ မြန်မာပြည်သူတွေအနေနဲ့ ရှေ့ ၅ နှစ်တာကာလအတွင်း ဒေါ်အောင်ဆန်းစုကြည်ရဲ့ NLD ပါတီကဖန်တီးဖော်ဆောင်ပေးမယ့် မေတ္တာရှေ့ထားတဲ့ ဒီမိုကရေစီရဲ့ပါးလေး ဘယ်လောက်မွှေးသလဲဆိုတာ ကျွန်တော်တို့ ပြည်သူပြည်သားတွေအားလုံး စောင့်ကြည့်ခံစားကြပါစို့။Sincerely, We'll Supply The Lights.အလင်းရောင်များပေးမယ်။ အားလုံး အလင်းရကြပါစေ။"
    },
    {
        "title": "What you haven't given is lost.",
        "content": "What you haven't given is lost.\n\nကျွန်တော်ကြည့်ဖူးတဲ့ ပရဟိတလုပ်ဆောင်ချက် အသားပေးရုပ်ရှင်ကားအဆုံးမှာ \"What you haven't given is lost.\" စာတမ်းလေး ပေါ်လာပါတယ်။ကျွန်တော်တို့ အများစုနားလည်ထားတာက ပေးလိုက်ရသူကသာ ပိုက်ဆံအိတ် ပိန်ချိုင့်ပြီး ဆုံးရှုံးတယ်လို့ ထင်တတ်ကြတယ်။\"What you haven't given is lost.\" အသိပေးစာတမ်းလေးအဆိုအရ မပေးကမ်း၊ မလှူဒါန်းရလိုက်တာကသာ တကယ်ဆုံးရှုံးတာလို့ ပြောရမှာဖြစ်ပါတယ်။လောကမှာ လူဖြစ်လာရင် အတ္တနဲ့ပရအကျိုးမျှတအောင် ကြိုးစားသင့်ပါတယ်။အဆိုအမိန့်တစ်ခုကလည်း \"ကိုယ်တစ်ယောက်တည်း အကျိုးကြည့်သူက တစ်ခါပဲ အသက်ရှင်ရပြီး၊ အများအကျိုးသည်ပိုးသူကတော့ အကြိမ်ကြိမ် အသက်ရှင်ရပါတယ်လို့ ဆိုပါတယ်။အများအကျိုးဆောင်ကြပါ၊ ပေးကမ်းလှူဒါန်းကြပါ။"
    },
    {
        "title": "Say It Best",
        "content": "Say It Best\n\nအဆိုတော် Ronan Keating ရဲ့သီချင်း \"When You Say Nothing At All\" ကို နားထောင်ဖူးကြမယ် ထင်ပါတယ်။ ချစ်သူတွေကြတော့ မပြောဘဲ၊ တစ်ယောက်အသံကို တစ်ယောက်က ကြားကြားနေကြတယ်။သီချင်းထဲကလိုပါပဲ You say it best when you say nothing at all. ကိုယ့် ချစ်သူ စကားတစ်ခွန်းမှ မပြောတာကိုက ချစ်စရာကောင်းနေပြန်ရော။ပြောတာနဲ့ပတ်သက်လို့ အင်္ဂလိပ်ဘာသာစကားမှာ say; speak; talk; tell တို့က \"ပြော\" (ကြိယာ) ကို ကိုယ်စားပြုပါတယ်။အခုအချိန်က လွတ်လွတ်လပ်လပ်ပြောဆိုခွင့် (Freedom of Speech) ရှိတယ်၊ လွတ်လပ်စွာ သဘောကွဲလွဲခွင့်လည်း ရှိတယ်။ဆိုရေးရှိကဆိုမယ်ဆိုပြီး စိတ်လွတ်ကိုယ်လွတ် ပြောတာတွေက များနေတော့ မပြောဘဲနေတဲ့အကြောင်း ပြောချင်ပါတယ်။မပြောချင်ရင် လွယ်ပါတယ် _ say; speak; tell အစရှိတဲ့ \"ပြော\" ကြိယာတွေရှေ့က prefix \"un\" ဆက်လိုက် \"မပြော\" ဖြစ်သွားမယ်။Say; said ရဲ့အငြင်းစကားလုံး Unsaid (adj) က \"not said; not expressed\" မပြောသော-မမြွက်ဟသော\" လို့အဓိပ္ပာယ်ရပါတယ်။သိပေမယ့်မပြောချင်၊ မပြောအပ်၊ မပြောကောင်း၊ ပြောပြန်ရင်လည်း အကျိုးမရှိလို့ မပြောတဲ့အခါ unsaid ကိုသုံးနိုင်ပါတယ်။ဥပမာ - Something are better left unsaid. အချို့ကိစ္စတွေကို မပြောဆိုဘဲနေတာ ပိုကောင်းပါတယ် ဆိုတဲ့သဘောပေါ့ဗျာ။Speak; speakable ရဲ့အငြင်းစကားလုံး Unspeakable (adj) ဆိုတာ \"(ဆိုးဆိုးရွားရွား၊ တုန်လှုပ်ချောက်ချားဖွယ်ဖြစ်၍) စကားဖြင့်မဖော်ပြနိုင်သော၊ မဖော်ပြနိုင်လောက်အောင်ဖြစ်ရသော\"too bad or shocking to be expressed in words.\" လို့အဓိပ္ပာယ်ဖွင့်ပါတယ်။ \"very unpleasant\" အကြီးအကျယ် မနှစ်မြို့စရာကောင်းတာတွေ၊ အလွန်စက်ဆုပ်ရွံရှာစရာ ကောင်းတာတွေ၊ အလွန့်အလွန် အော့ကြောလန်ဖွယ် ကောင်းတာတွေကို ပြောမထွက်တော့ မဖွင့်ဟ၊ မပြောဘဲ မြုံထားရတာလည်းရှိပါတယ်။တချို့ဆို မြိုတောင် မြိုချလိုက်ရတာမျိုးလည်း ရှိပါတယ်။ ဒါမျိုးကို Unspeakable နဲ့သုံးနိုင်ပါတယ်။ဥပမာ Unspeakable joy; စကားဖြင့် မဖော်ပြနိုင်အောင်ဖြစ်ရတဲ့ ဝမ်းမြောက်ဝမ်းသာ၊ Unspeakable crimes; မဖော်ပြနိုင်လောက်အောင် ရက်စက်ယုတ်မာလွန်းတဲ့ရာဇဝတ်မှု၊Unspeakable suffering; မဖော်ပြနိုင်လောက်အောင် ဖြစ်ရသောခံစားချက်ဝေဒနာ၊ Unspeakable stench from toilet; ပြောမထွက်နိုင်အောင် ဆိုးရွားတဲ့ရေအိမ်အနံ့ဆိုး။Speak; spoken ရဲ့အငြင်းစကားလုံး Unspoken (adj); not spoken although thought of or felt သိနေသော်လည်းမပြော-မဖွင့်ဟ၊unspoken doubts; unspoken fears သံသယရှိတယ်၊ ကြောက်ရွံ့တယ်-မဖွင့်ပြောရဲ၊ unspoken assumption ဘာပြီးရင် ဘာဆက်ဖြစ်မယ်သိနေတယ်-မပြောဖြစ်ခဲ့။Tell; told ရဲ့အငြင်းစကားလုံး Untold ကျတော့အဓိပ္ပာယ်နှစ်မျိုးရှိပါတယ်။•• ပထမအဓိပ္ပာယ်က so great in amount or level that cannot be measured or expressed in words. အရေအတွက်၊ အတိုင်းအဆ အနေနဲ့ \"ဖော်မပြနိုင်လောက်အောင်(များသော၊ ဆိုးရွားသော)\" ဖြစ်ပါတယ်။ ချမ်းသာတယ်ဆိုရင်လည်း Untold riches ကျိကျိတက် ချမ်းသာတယ်ပေါ့။တအားချမ်းသာတဲ့ လူတစ်ယောက်ကို \"a man of untold wealth\" လို့ ပြောနိုင်ပါတယ်။Wreaking untold havoc of El Nino. အပျက်အစီးဆိုရင်လည်း မတရားပျက်စီးဆုံးရှုံးတယ်ပေါ့။ Untold misery of refugee camps. ဆင်းရဲဒုက္ခဆိုလည်း မခံနိုင်အောင် ခါးသီးတယ်ပေါ့။•• နောက်တစ်မျိုးကတော့ Not narrated; not recounted; not related; not yet revealed.\"မဖွင့်ဟသေးသော\" အဓိပ္ပာယ်ဖြစ်ပါတယ်။ခုချိန်ထိ ဖွင့်မပြောပြရသေးတဲ့ အဖြစ်အပျက်ကို \"Untold story\" လို့ ခေါ်ပါတယ်။နိုင်ငံတော်ရဲ့အတိုင်ပင်ခံပုဂ္ဂိုလ် ဒေါ်အောင်ဆန်းစုကြည်မှာလည်း မြန်မာ့ဒီမိုကရေစီအရေး ကြိုးပမ်းမှုကာလတစ်လျှောက် မျိုသိပ်ထားတဲ့ အဖြစ်အပျက်တွေ အများကြီးရှိပါတယ်။အားလုံးကောင်းဖို့အတွက် သူ့ကိုလုပ်ကြံဖို့ ကြိုးစားခဲ့ပုံ၊ သေဘေးက သီသီလေးလွတ်မြောက်လာပုံကို ဖွင့်ဟမပြောဘဲ မျိုသိပ်ထားပါတယ်။ဒါကို \"The untold story of Daw Aung San Suu Kyi _ her lips are sealed.\" လို့ ဆိုရမှာဖြစ်ပါတယ်။ကဲ လက်တွေ့ဘဝမှာ ပြောစရာရှိတာတွေ ထုတ်ဖော်ပြောတော့မယ်ဆိုရင် ပြောကြည့်လိုက်ပေါ့ဗျာ၊ \"ပြောကြည့်\" ဒါပေမယ့် ကြည့်ပြောပေါ့ဗျာ။ အားလုံး မင်္ဂလာပါ။"
    },
    {
        "title": "အမေရိကန်သမ္မတရွေးကောက်ပွဲရလဒ်",
        "content": "အမေရိကန်သမ္မတရွေးကောက်ပွဲရလဒ်\n\nအမေရိကန်သမ္မတ ရွေးကောက်ပွဲရလဒ် နဲ့ပတ်သက်လို့ သတင်းစာကြီး အစောင်စောင်က ဒေါ်နယ်ထရန့် အောင်ပွဲခံတော့မယ်လို့ ရေးနေကြပါပြီ။Donald Trump sets to defeat Hillary Clinton.Donald Trump nears victory.Clinton waits to concede.နောက်ဆုံးရလဒ်က ၂၆၆ > ၂၁၈ ( ထရန့် က ၂၇၀ ပြည့်ဖို့ ၄ ပဲလိုပါတော့တယ်။)Going, going, gone!တစ်ယောက်ယောက် လေလံအောင်ရင် ပြောလေ့ရှိတဲ့စကားလေးပါ။ပွဲမပြီးသေးပါ။မဲတွေစတင်ရေတွက်နေပြီ။Washintimes အဆိုအရ ရေတွက်ပြီးသလောက် Donald Trump (၂၄၄) : Hillary Clinton (၂၁၅) ပါ။Donald Trump ၂၄၄ > ၂၆၄ > ၂၆၅Hillary Clinton ၂၁၅ > ၂၁၆ > ၂၁၈အမေရိကန်သမ္မတရွေးကောက်ပွဲမှာ Donald Trump က Hillary Clinton အပေါ်အသာစီးနဲ့ ရှေ့ဆောင်နေချိန် လက်ရှိဒီမိုကရက်တစ်သမ္မတ အိုဘားဘား ကအမေရိကန်ပြည်သားတွေ ရွေးကောက်ပွဲရလဒ်ကို စိတ်မ့ပူကြဖို့ ဒီလိုပြောပါတယ်။“Remember, no matter what happens, the sun will rise in the morning and America will still be the greatest nation on Earth.”God bless America."
    },
    {
        "title": "ပြော ပြော ပြော say say say",
        "content": "ပြော ပြော ပြော say say say\n\nဆန့်ကျင်ဘက်တွေ ဒွန်တွဲနေတာသဘာဝပါ။ ဆန့်ကျင်ဘက်သဘောတရားအရ အပြောနဲ့အလုပ် တွဲဖက်ညီသွားရင် ကြိုက်နှစ်သက်ကြပါတယ်။ အဲ အပြောနဲ့အလုပ်မကိုက်ညီတဲ့အခါ အပြစ်တင်ပြောလေ့ရှိတာက \"ပြောတော့တစ်မျိုး၊ လုပ်တော့တစ်ခြား\" \"Saying one thing and doing another.\" ပါ။ တချို့သီလကြောင် (Hypocrite) တွေက \"ငါပြောသလိုလုပ်၊ ငါလုပ်သလိုမလုပ်နဲ့\" \"Do as I say, not do as I do.\" လို့ပြောကြပြန်တယ်။ တရားဓမ္မနဲ့ပတ်သက်ရင် \"ဟောသာဟောပြီး၊ ကျင့်ကြံအားထုတ်မှု\" \"Preaching but not practicing.\" မရှိရင် အချည်းနှီးလို့ဆိုပါတယ်။သမ္မတဦးသိန်းစိန် အစိုးရလက်ထက်မှာ စာပေစိစစ်ရေး (Press Scrutiny) ကိုဖျက်သိမ်းပေးခဲ့လို့ စာနယ်ဇင်းသမားတွေ လွတ်လွတ်လပ်လပ် ဝေဖန်ရေးသားလာကြပါတယ်။ ကျွန်တော်မှတ်သားမိတာက \"မြန်မာပြည်မှာ စာရေးအကောင်းဆုံးကသတင်းစာ၊ စကားအပြော အကောင်းဆုံးကလွှတ်တော်\" ဆိုတာကိုအကြိုက်ဆုံးပါ။ အဲဒီတုန်းက ပြည်သူ့လွှတ်တော် ဥက္ကဠကြီးကလည်း ဦးသူရရွှေမန်းဆိုတော့ အပြောကတော့ ရွှေမန်း ပါပဲကွာလို့ ခနဲ့ချင်စရာဖြစ်သွားပါတယ်။အပြော၊ အပြောအဆို၊ ပြောစကား၊ နှုတ်စလျှာစ၊ စကားအရာကြွယ်ဝမှုစတဲ့ စကားပြောကောင်းခြင်း (Eloquence) ကလည်း အရည်အချင်းကောင်းတစ်ရပ်ပါ။ ဒါကြောင့်လည်း \"စကားဟူသည် နှုတ်ဖြင့်ရေးသောစာ၊ စာပေဟူသည် လက်ဖြင့်ပြောသောစကား\" လို့ တင်စားကြတာဖြစ်ပါလိမ့်မယ်။ \"စကားဆိုတာ တရားထည့်ပြောလည်းရတယ်၊ ဓားထည့်ပြောလည်းရတယ်။\" လို့ သတိထောက်ထားတာ ကြည့်ရင် စကားပြောရာမှာ ယဉ်ကျေးသိမ်မွေ့မှုဟာ အဓိကလိုအပ်ချက်တစ်ရပ်ဖြစ်ပါတယ်။လောကမှာအပြောသမား (Talker) တွေကများလို့ အပြောကောင်းပြီး အလုပ်မတွင်သူတွေကို Deeds not words. အပြောမဟုတ် အလုပ်နဲ့သက်သေပြပါလို့ သတိပေးလေ့ရှိပါတယ်။ တကယ်တော့ ဘယ်နေရာမဆို It is easier said than done. အပြောလွယ်သလောက် အလုပ်ခက်တဲ့သဘောရှိပါတယ်။ အပြောများရင်အလုပ်မတွင်တာသဘာဝပါ။ ဒါနဲ့ပတ်သက်လို့ \"Least said soonest mended. အပြောမစွက်မှအပြင်သွက်မည်\" ဆိုတဲ့စကားပုံဆိုရိုးကမှတ်သားစရာပါ။ ခေတ်လူတွေက အပြောသာများပြီး အလုပ်မဖြစ်သူကို နေတိုး NATO လို့ခေါ်ပါတယ်။ အခုပြောပြမယ့် နေတိုး က မြောက်အတ္တလန်တိတ်စာချုပ်အဖွဲ့ (North Atlantic Treaty Organization) မဟုတ်ပါဘူး။ No Action, Talk Only ဆိုတဲ့ အပြောသမားသက်သက်ကိုပြောတာပါ။\"ပြောပြန်ရင်လည်း အောင်မင်းလွန်ရာကျမယ်\" ဆိုရင် ဝဏ္ဏကျော်ထင်စိန်အောင်မင်း ရဲ့နှစ်ပါးသွားတေးထဲက ယနေ့အထိ စွဲကျန်နေတဲ့ လက်သုံးစကားလေးပါ။ \"ပွင့်ပွင့်လင်းလင်းပြောပါရစေ\" (Frankly speaking) ဆိုတာက ယခင် ဗိုလ်တထောင်သတင်းစာပါ စာရေးဆရာ သိန်းဖေမြင့် ရေးခဲ့ဖူးတဲ့ဆောင်းပါးခေါင်းစဉ်ပါ။ အဆိုတော်ကြီး မာမာအေး ကလည်း \"ပြောစရာတွေလည်းတစ်ပုံကြီးရှိသေးတယ်\" ခေါင်းစဉ်နဲ့ RFA က အခန်းဆက်အသံလွင့်ခဲ့ပါတယ်။ \"ပြောလည်းပြောချင်တယ်၊ပြောလည်းမပြောရဲဘူး\"ခေါင်းစဉ်နဲ့ဆောင်းပါးတွေကို စာရေးဆရာ ဆူဒိုနင် က ကြေးမုံသတင်းစာမှာရေးသားနေပါတယ်။ လောကရဲ့အလွဲအချော်၊ အံမဝင်ခွင်မကျတာတွေပြောဆိုထောက်ပြပေးသူတွေကိုကျေးဇူးတင်ရမှာပါ။ ပြောစရာတွေကတော့ ပြောမဆုံးပေါင် တောသုံးတောင်ပေါ့ဗျာ။ဆိုရေးရှိက ဆိုရာ၏ဆိုပေမယ့် အမနာပစကားပြောဆိုခြင်း (Slagging); အသရေပျက်အောင်ပြောဆိုခြင်း (Slandering); အရပ်ရပ်ကြား မတော်တဲ့မျက်စိရှက်၊ နားရှက်စရာ မကောင်းသတင်းလုပ်ပြပြောဆိုခြင်း (Scandalizing); မလိုအပ်ဘဲရေးကြီးခွင့်ကျယ် ပြဿနာရှာပြောဆိုခြင်း (Fussing) တွေမလုပ်မိကြဖို့ပါ။ လွတ်လပ်စွာပြောဆိုခွင့် (Freedom of Speech) ကို အလွဲမသုံးမိကြဖို့ လိုပါတယ်။ သူတော်စင်တွေကတော့ အမှန်ဖြစ်ပေမယ့် နှစ်ဖက်အကျိုးမရှိတာ မပြောမိဖို့ ဆုံးမလမ်းညွှန်ထားပါတယ်။ လူဆိုတာ လူပဲမို့ လူအကျင့်ပဲ ကျင့်နိုင်မယ်ဆိုသူများ ဆင်ခြင်နိုင်ကြပါစေ။ ဘယ်ခေတ်မှာပဲနေနေ ပြောစရာတွေကရှိနေဦးမှာမို့ လူ့နှလုံးသားအမုန်းပွားမယ့်စကား Hate Speech တွေမပြောမိကြဖို့ပါ။ အားလုံး မင်္ဂလာပါ။"
    },
    {
        "title": "Unheard Melodies",
        "content": "Unheard Melodies\n\nကဗျာဆရာကြီး John Keats က \"ကြားနေကျနားစွဲနေတဲ့ တေးသံတွေက ချိုမြိန်လှပါတယ်။ဒါပေမဲ့ မကြားဖူးတဲ့ တေးသီချင်းတွေက ပိုချိုမြိန်ပါတယ် Heard Melodies Are Sweet, ButThose Unheard are Sweeter.\" လို့ရေးဖွဲ့ဖူးပါတယ်။ကျွန်တော်တို့ဆီမှာ Orchestra/ Philharmonic Orchestra သံစုံတီးဝိုင်းကြီးတွေနဲ့ ဖျော်ဖြေမှုက အင်မတန်နည်းပါတယ်။ ဒါပေမဲ့ ၂၀၁၆ အတွင်း ရန်ကုန်နဲ့နေပြည်တော်မှာ သံစုံတီးဝိုင်းကြီးတွေ ကြိုးကြားကြိုးကြား ဖျော်ဖြေပေးတာ တွေ့ရပါတယ်။ တိုးတက်မှုအနေနဲ့ ၂၀၁၆ နိုဝင်ဘာလအတွင်းက ဂီတကဗျာ Orchestra နဲ့ အမျိုးသမီးအဆိုတော် ၄ ယောက်ပူးတွဲ သီဆိုဖျော်ဖြေတဲ့QUEEN MUSIC ORCHESTRA CONCERT ကို SkyNet Channe က ထုတ်လွင့်ခဲ့တာအားရစရာပါ။အခုလို ခေတ်ပေါ်သံစုံတီးဝိုင်းကြီးနဲ့အတူ တီးမှုတ်သီဆိုတဲ့ သီချင်းတွေကြားရတာ ချိုမြိန်ကောင်းမွန်သလို၊ခင်ဗျားတို့ မကြားဖူး၊ မကြားလိုက်၊ မမီလိုက်တဲ့ \"မင်းမင်းလတ်+နေနေလှိုင်းဇင်\" ဇနီးမောင်နှံရဲ့ \"တိုက်ရိုက်သာသာပြန်သီချင်းများ\" တွေက ကဗျာဆရာကြီး John Keats ပြောသလို မကြားဖူးတဲ့သီချင်းတွေက ပိုချိုမြိန်နေမလား \"Unheard melodies are sweeter\" ဆိုတဲ့အတွေးနဲ့ ဝမ်းသာပီတိဖြစ်ရပါတယ်။လွန်ခဲ့တဲ့နှစ်ပေါင်း ၅၀ နီးပါး ၁၉၇၀ လောက်က ဂီတပညာရှင် ၂၀ ကျော်ပါဝင်တဲ့ ACES \"တေးပန်ချီ\"Philharmonic Orchestra နဲ့တွဲဖက်သီဆိုခဲ့ကြတဲ့ စတီရီယိုခေတ်ဦးအဆိုတော် \"မင်းမင်းလတ်၊ နေနေလှိုင်းဇင်\" တို့ဟာ ဂီတပညာရှင် ၂၀ ကျော်ပါဝင်တဲ့ ACES \"တေးပန်ချီ\" Philharmonic Orchestra နဲ့တွဲဖက်သီဆိုကာ \"တိုက်ရိုက်သာသာပြန်သီချင်းများ\" စီးရီးတိတ်ခွေကို ထုတ်ခဲ့ကြတာ ကျွန်တော့်လို သက်ကြီးပိုင်းတွေ မှတ်မိကြပါလိမ့်မယ်။ဒီသီချင်းခွေထဲမှာ အဲဒီအချိန်က လူကြိုက်အများဆုံး ကမ္ဘာကျော်အင်္ဂလိပ်သီချင်း ၁၀ ပုဒ်ပါတယ်။ အဲဒီသီချင်းတွေကို စိုးသိဏ်း ကဘာသာပြန်တယ်။ တေးရေးဆရာ ပုသိမ်မောင်စိမ်းသူ နဲ့ မောင်စစ်ငြိမ်း တို့က သီကုံးရေးဖွဲ့တယ်။ အဆိုတော် မင်းမင်းလတ် နဲ့ နေနေလှိုင်းဇင် တို့ကသီဆိုကြတယ်။ နောက်ခံတေးဂီတ ACES လို့ဖော်ပြထားတယ်။ ACES တေးပန်းချီတီးဝိုင်းကို အတီးပညာရှင်များအားဖြည့်ကာ ACES Philharmonic Orchestra အဖြစ်ဖွဲ့စည်းတီးခတ်ခဲ့ကြတာက ပိုထူးခြားနေပါတယ်။နောက်ထူးခြားချက်တစ်ခုက ယခင်စတီရီယိုသီချင်းတွေ ဖန်တီးနေကျအတိုင်း အင်္ဂလိပ်သီချင်းတေးသွားမှာ မြန်မာစာသား သွတ်ထည့်သွင်းသီဆိုတာမဟုတ်ဘဲ၊ အင်္ဂလိပ်သီချင်းတွေရဲ့ အဓိပ္ပာယ်ကိုတိုက်ရိုက်ဘာသာပြန်ပြီး၊ သံစဉ်ရော စာသားပါမူရင်းအတိုင်း ခံစားရတာဖြစ်ပါတယ်။ ဖန်တီးသူတွေက \"လမ်းသစ်လေးတစ်ခုကို ကျွန်တော်တို့ဖောက်လုပ်လိုက်ကြတယ်\" လို့ဆိုပါတယ်။ သူ့ခေတ်သူ့အခါနဲ့ ထူးခြားပြောင်မြောက်တဲ့ လုပ်ဆောင်ချက်လို့ ပြောရင်ရပါလိမ့်မယ်။ လွန်ခဲ့တဲ့ အနှစ် ၅၀ လောက်ကတည်းက အခက်အခဲအမျိုးမျိုး ရင်ဆိုင်ရင်းကြိုးပမ်းခဲ့ကြသူ အနုပညာရှင်တွေကို သတိရအောက်မေ့မိပါတယ်။ တေးဂီတချစ်မြတ်နိုးသူတွေလည်းဒီ Oldie-goodie သီချင်းတွေကို အဆင်ပြေရင် ရှာဖွေနားဆင်ကြည့်ကြပါဦးဗျာ။အားလုံး မင်္ဂလာပါ။"
    },
    {
        "title": "WISHING WELL",
        "content": "WISHING WELL\n\nWishing ရဲ့ပုဒ်ရင်းဖြစ်တဲ့ Wish ကို သရုပ်ခွဲရင် အားလုံးသိကြသလို \"ဆုတောင်းမေတ္တာပို့တယ်\" ဆိုတဲ့အနက်အဓိပ္ပာယ်အပြင် \"ဆန္ဒရှိတယ်၊ ဖြစ်လိုတယ်၊ ဖြစ်စေချင်တယ်\" ဆိုတဲ့အခြားအဓိပ္ပာယ်တစ်မျိုးလည်းရှိပါတယ်။Wish လိုပဲ Well မှာလည်း အဓိပ္ပာယ်နှစ်မျိုးရှိပါတယ်။ Well တစ်မျိုးက \"ကျန်းမာတယ်၊ နေကောင်းတယ်\"။ Well ရဲ့နောက်အဓိပ္ပာယ်တစ်မျိုးက \"ရေတွင်း၊(ရေတွင်းလို) တွင်း၊ တွင်းပေါက်\" ဖြစ်ပါတယ်။ အဲဒီတော့ Wishing Well ဆိုတာ နေကောင်းပါစေလို့ ဆုတောင်းမေတ္တာပို့တာ ဖြစ်ပါတယ်။ ဒါ့အပြင် Wishing Well ကို \"ဆုတောင်းပြည့်ရေတွင်း၊ လိုတရရေတွင်း\"လို့လည်း အနက်ဖွင့်နိုင်ပါတယ်။ရခဲလှတဲ့လူ့ဘဝမှာ လူဖြစ်ရတဲ့ဒုက္ခကလည်းမသေးပါဘူး။ ဘဝနဲ့ဆန္ဒ တစ်ထပ်တည်းကျဖို့ဆိုတာ ပိုလို့တောင်မလွယ်လှပါဘူး။ ဒီတော့ ဖြစ်ချင်သူက Say a little prayer ဆုတောင်းပေါ့ဗျာ။ဆုတောင်းတိုင်း မပြည့်နိုင်တာကြောင့် အခက်အခဲကြုံ ဘေးဒုက္ခဆိုက်ရောက်တဲ့သူတွေအတွက် စေတနာထားနိုင်တဲ့ Philanthropist ပရဟိတသမားတွေ ပေါ်ပေါက်ဖို့လိုပါတယ်။ ဒီလို မေတ္တာဝါဒီ စေတနာရှင်တွေကို Well-wishers  လို့လည်းခေါ်ပါတယ်။ ဆုတောင်းမေတ္တာပို့တာ \"Wishing\"; ဆုတောင်းပြည့်ရေတွင်း \"Wishing Well\" တွေရှာတာတွေထက်စာရင် \"စေတနာရှင် Well-wishers\" တွေ နှစ်သစ်မှာ များများပေါ်ပေါက်ပါစေကြောင်း  အလေးအနက်ဆန္ဒပြုလိုက်ပါတယ်။အားလုံး နှစ်သစ်မင်္ဂလာပါ။"
    },
    {
        "title": "ရည်းစားဟောင်း OLD FLAME",
        "content": "ရည်းစားဟောင်း OLD FLAME\n\nအတိတ်ဟောင်းဆိုတာ လူတိုင်းကိုယ်စီရှိကြလေသည်။ ဒါက မှတ်မိနေတဲ့ သီချင်းလေးတစ်ပိုင်းတစ်စပါ။ ပြန်လည်တမ်းတစရာ၊ လွမ်းမောကြည်နှုးစရာကောင်းတဲ့ အတိတ်ကဖြစ်ရပ်တွေထဲမှာ မကြာမကြာသတိရလေ့ရှိတာက ရည်းစားဟောင်း (Old flame) ပါ။ အဘိဓာန်တွေက ရည်းစား ကို Sweetheart;ချစ်သူ ကို Lover; အတွဲ၊အဆက်၊ ချစ်သူရည်းစား ကို Girlfriend လို့ ယေဘုယျ အဓိပ္ပာယ်ဖွင့်ပါတယ်။ မီးတောက်လိုဟုန်းကနဲ ခဏတာ အရူးအမူးချစ်လိုက်ရတဲ့ ချစ်သူရည်းစား ကိုတော့ Flame လို့ တင်စားခေါ်ဝေါ်ပါတယ်။ ဒီကနေ Old flame \"ရည်းစားဟောင်း\" ဆိုတဲ့အသုံးအနှုန်း ဖြစ်လာတာပေါ့။အရင်ပေါင်းသင်းခဲ့ဖူးတဲ့ လင်ယောက်ျားဟောင်း (Ex-husband)၊ ဇနီးမယားဟောင်း (Ex-wife) ကိုတော့ ရှေ့ဆက်စကား Ex- နဲ့ဆက်ရေးကြပါတယ်။ ဥပမာ- She is my ex-girlfriend. သူကကျွန်တော့်ရဲ့ အရင်ချစ်သူရည်းစားပါ။ အခုအခါ ဝေါဟာရ ကျယ်ပြန့့်လာတာကြောင့် အရင်ကပတ်သက်ခဲ့ဖူးသူမှန်သမျှ ကို\"Ex\" လို့သုံးနေကြပါပြီ။  အင်္ဂလိပ်တွေဘာကြောင့် ရည်းစားဟောင်း ကို Old flame လို့တင်စားပါလိမ့်။ ရည်းစားဟောင်းတို့၊ ငယ်ချစ်တို့ဆိုတာ မီးတောက် မီးလျှံလို အရှိန်ပြင်းပြင်း အလျှံညီးညီးနဲ့ အချိန်ကြာကြာ တငွေ့ငွေ့လောင်မြိုက်တတ်တယ် မဟုတ်ပါလား။ ခင်ဗျားတို့ရော ဒီလိုအဖြစ်မျိုး ကြုံ ဖူးကြပါသလား။Did you ever have one.........Didja' ever have one? ကျွန်တော့်မှာ ရည်းစားဟောင်းတစ်ယောက် ရှိခဲ့ဖူးပါတယ်။ သူ့နာမည်က မေရီ (Marie) ပါ။ သူ့အတွက် ရည်ရွယ်ရေးစပ်ထားတဲ့ သီချင်းလေးတောင်ရှိခဲ့ဖူးတယ်။ (Marie is the Name) His Latest Flame တဲ့။ သီဆိုသူက ကွယ်လွန်သူရော့ခ်ဘုရင်ကြီး Elvis Presley ဖြစ်ပါတယ်။ အားလုံး မင်္ဂလာပါ။"
    },
    {
        "title": "Morning Wishes",
        "content": "Morning Wishes\n\nကျွန်တော့ဘဝတစ်လျှောက်လုံး ချစ်ရသူတွေနဲ့ ကွေကွင်းခဲ့ရတယ်၊ မချစ်မနှစ်သက်သူတွေနဲ့ အကြာကြီး မတည့်အတူနေခဲ့ရဖူးတယ်။ ဆုတောင်းတွေလည်း မပြည့်ခဲ့ဘူး။ ရတနာမြတ်သုံးပါး၊ ဆရာသမား၊ မိဘဂုဏ်ကျေးဇူး၊ ဉာဏ်ပညာ၊ လုံ့လဝိရိယတွေကြောင့် ဒီကနေ့ ဒီလိုနေရာတစ်ခုမှာ ရပ်တည်နေနိုင်ခဲ့တယ်။ ကျေးဇူတင်ထိုက်သူတွေ အများကြီးပါ။ဆုံးရှုံးလွဲချော်တာတွေကို ကြိုတင်မသိနိုင်တဲ့ အတိတ်ဘဝကံအကျိုးပေးလို့ ခံယူပါတယ်။ ဒီတော့ \"အကောင်းဆုံးဆိုတာတွေနဲ့ မဆုံစည်းရခြင်းထက် အဆိုးဆုံးဆိုတာတွေနဲ့ ဝေးကွာနေရခြင်း\" ကိုပဲ ကျေနပ်ပါတယ်လို့ ပြောကြားရင်းနှစ်သစ်အကြို မင်္ဂလာနှုတ်ခွန်းဆက်သလိုက်ပါတယ်။ အားလုံး မင်္ဂလာမနက်ခင်းပါခင်ဗျာ။Inspiration _ Aung Naing San, Lyricist, Songster, Writer"
    },
    {
        "title": "Do They Know It's Christmas?",
        "content": "Do They Know It's Christmas?\n\nခရစ္စမတ်ချိန်ခါဆိုတာ သူတို့တွေ သိမှသိကြပါရဲ့လား Do They Know It's Christmas?ဒါက ၁၉၈၄ မှာ ဂီတအနုပညာရှင်တွေစုစည်းပြီး အာဖရိကမှာ အငတ်ဘေးဆိုက်နေတဲ့ အီသီယိုးပီးယားနိုင်ငံရှိ ဘေးဒုက္ခရောက်နေသူတွေအတွက် ကူညီဖို့သီဆိုခဲ့တဲ့ ရန်ပုံငွေရှာသီချင်းခေါင်းစဉ်ပါ။Merry Christmas! ပျော်ရွင်ဖွယ်ရာ ခရစ္စမတ်ပွဲတော်အခါသမယပါ။Christmas ကို X'mas လို့လည်းရေးကြပါတယ်။ဒီလို အတိုရေးတာကို မနှစ်သက်သူတွေရှိလို့ Christmas လို့ပဲ အပြည့်ရေးစေချင်ပါတယ်။ခရစ္စမတ်ပွဲ ကို နာတာလူးပွဲ (Yule-tide or Yule) လို့လည်းခေါ်ကြပါတယ်။နှစ်စဉ် ဒီဇင်ဘာ ၂၅ ရက်နေ့မှာ ခရစ္စမတ်ပွဲတော် ကို ကမ္ဘာ့နိုင်ငံအသီးသီးမှာ ကျင်းပကြပေမယ့် မလွဲရှောင်နိုင်တဲ့ သဘာဝဘေးဆိုးကြီးတွေ၊ မတော်တဆမှုတွေ၊ လူ့ပယောဂကြောင့်ဖြစ်ရတဲ့ စစ်ပွဲတွေကြောင့် ဒုက္ခအကြီးအကျယ် ရောက်နေကြသူတွေရှိပါတယ်။ အဲဒီ ကံမကောင်းအကြောင်းမလှသူ (The Unfortunate)တွေကတော့ ခရစ္စမတ်ပွဲတော် ကို ကျင်းပနိုင်ကြမှာမဟုတ်ပါ။ကဲ မြန်မာအပါအဝင် ကမ္ဘာအရပ်ရပ်က ခရစ္စမတ်ပွဲတော် မကျင်းပနိုင်၊ မပျော်နိုင်ကြသူတွေအတွက် ဆုတောင်းပေးကြပါရအောင်။ အားလုံး မင်္ဂလာပါ။"
    },
    {
        "title": "\"ကျွန်မကို ယူရင် အမေ့ကိုလည်း လက်ခံပေးပါ\"",
        "content": "\"ကျွန်မကို ယူရင် အမေ့ကိုလည်း လက်ခံပေးပါ\"\n\n\"Two For The Price Of One\"\"ကျွန်မကိုချစ်ရင် အမေ့လာပြောရှင် စဉ်းစားမှာပေါ့\" ဆိုတဲ့ သီချင်းစာသားလေး မှတ်မိကြမယ်ထင်ပါတယ်။ မိန်းကလေးတွေများ အိမ်ထောင်ဖက်ရွေးတာတောင် အမေ့လက်အပ်ထားတယ်။ လိမ်မာလိုက်ကြတဲ့ သမီးလေးတွေပါလား။ ဘာပဲဖြစ်ဖြစ် အမေ အသိဆုံး (Mother knows best.) မဟုတ်ပါလား။ ဒါမျိုးနဲ့ပတ်သက်လို့ ကျွန်တော့်အကြိုက် ABBA အဖွဲ့ရဲ့ \"Two for the Price of One\" သီချင်းလေးနဲ့ မိတ်ဆက်ပေးချင်ပါတယ်။ ချစ်သူတွေ အိမ်ရာထူထောင်ကြတဲ့အခါ နှစ်ယောက်တစ်ဘဝဆိုတာပဲ စဉ်းစားပြီး၊ မိဘကို သိပ် ထည့်မတွက်ကြတာ များပါတယ်။ ဒီ \"Two for the Price of One\" သီချင်းလေးကတော့ တစ်ခုဝယ်ရင် တစ်ခုလက်ဆောင်ရတဲ့အကြောင်း ဖော်ကျူးထားတာပါ။ဘူတာရုံမှာ တံမြက်စည်းလှဲတဲ့ ကောင်လေး လက်တွဲဖော်တစ်ယောက်လောက် လိုချင်နေတယ်။ ဒါပေမဲ့ သူ့မှာ ချစ်သူ မရှိဘူး။ တစ်နေ့တော့ \"လက်တွဲဖော် မိန်းကလေးတစ်ယောက် ရှာနေတယ်ဆိုရင် ကျွန်မတို့ကို ဖုန်းဆက်ပါ။ တစ်ယောက် ယူရင် တစ်ယောက် အဆစ်ရပါမယ်\" ဆိုတဲ့ ထူးဆန်းတဲ့ ကြော်ငြာလေးကို တွေ့လိုက်တယ်။ ကောင်လေး စိတ်ဝင်စားသွားပြီး တွေ့ဖို့ ချိန်းလိုက်ကြတယ်ဆိုတော့ သူတို့တွေ အဆင်ပြေကြမှာပါ ။ ဘာပဲဖြစ်ဖြစ် ကျွန်မကို ယူရင် အမေ့ကိုပါ လက်ခံပါ ဆိုပြီး အိမ်ထောက်ဖက်ရှာသူလေးကိုတော့ အထူး လေးစားမိပါတယ်။ နောက်ဆုံးပိတ် ကောင်မလေးပြောလိုက်တာက \"ကျွန်မတို့ နှစ်ယောက် သိပ်ကို လိုက်ဖက်တယ်ဆိုတာ ကျွန်မရဲ့အမေကို ရှင်တွေ့တဲ့အခါ သိပါလိမ့်မယ်\" တဲ့။  \"ကျွန်မကိုချစ်ရင် အမေ့ကိုပါ ချစ်ပါ၊ လက်ခံပါ\" ဆိုပြီး နှစ်ခုကို တစ်ခုစျေးနဲ့ပေးပြီး အစွံထုတ်တဲ့ကောင်မလေး သိပ်ကို တော်ပါတယ်။ ကဲ ... ရင်ခုန်ကြည်နူးဖွယ် သီချင်းဟောင်းလေးကို ရှာဖွေနားထောင်ကြည့်လိုက်ပါဦး။အားလုံး မင်္ဂလာပါ။Image credit to original artists.\"Two For The Price Of One\" ABBAHe had what you might call a trivial occupationHe cleaned the platforms of the local railway stationWith no romance in his lifeSometimes he wished he had a wifeHe read the matrimonial advertising pagesThe cries for help from different people, different agesBut they had nothing to sayAt least not until the dayWhen something special he readThis is what it said:If you dream of the girl for youThen call us and get two for the price of oneWe're the answer if you feel blueSo call us and get two for the price of oneIf you dream of the girl for you(If you are dreaming of someone who might be right for you)Then call us and get two for the price of one(Why don't you call us and you'll get two for the price of one)We're the answer if you feel blue(We may be the answers to your problem, a chance with we two)So call us and get two for the price of one(Why don't you call us and you'll get two for the price of one)He called the number and a voice said, \"Alice Whiting\"The voice was husky and it sounded quite excitingHe was amazed at his luckThe purest streak of gold he'd struckHe said, \"I read your ad, it sounded rather thrillingI think a meeting could be mutually fulfillingWhy don't we meet for a chatThe three of us in my flatI can't forget what I read\"This is what it said:If you dream of the girl for youThen call us and get two for the price of oneWe're the answer if you feel blueSo call us and get two for the price of oneIf you dream of the girl for you(If you are dreaming of someone who might be right for you)Then call us and get two for the price of one(Why don't you call us and you'll get two for the price of one)We're the answer if you feel blue(We may be the answers to your problem, a chance with we two)So call us and get two(Why don't you call us and you'll get two)For the price of one...She said, \"I'm sure we must be perfect for each otherAnd if you doubt it you'll be certain when you meet my mother\""
    },
    {
        "title": "\"More Were Drowned  In The Cup Than In The Sea.\"",
        "content": "\"More Were Drowned  In The Cup Than In The Sea.\"\n\nThe Art of Story-telling ဟောပြောခြင်းအတတ်ပညာ Story ကို အဘိဓာန်တွေက \"ဖြစ်ပုံ၊ ဖြစ်စဉ်၊ ဖြစ်အင်၊ ဖြစ်ထွေ၊ အဖြစ်အပျက်၊ ပြောပြချက်၊ ဖော်ပြချက်၊ ဖြစ်ပျက်ပုံ၊ သတင်း၊ သတင်းဆောင်းပါး၊ အကျိုးအကြောင်း၊ဝတ္ထု ၊ပုံပြင်၊ဇာတ်လမ်း၊ ဇာတ်ကြောင်း၊ဇာတ်အိမ်၊ လံကြုပ်၊ မုသား၊ အလိမ်အညာစကား\" စသည်ဖြင့်အဓိပ္ပာယ် အမျိုးမျိုးအဖုံဖုံ ပေးထားတာတွေ့ရပါတယ်။ ဒီလိုမျိုး Story ရဲ့ထွေပြားလွန်းတဲ့ အနက်တွေကြောင့် ဘာသာပြန်သူအဖို့ သူ့နေရာနဲ့သူ ထိထိမိမိ အဓိပ္ပာယ်ပြန်ဆိုနိုင်ဖို့များစွာ အခက်ကြုံ ရပါတယ်။ ဒါကြောင့် အများဆုံးတွေ့ရလေ့ရှိတဲ့ အသုံးအနှုန်းတွေရှာကြည့်ရအောင်။ မကြာခဏတွေ့ရတာတွေက \"Cock-and-bull storyမဟုတ်မဟတ်လုပ်ဇာတ်၊ လံကြုပ်ဇာတ်လမ်း၊ Ghost story တစ္ဆေပုံပြင်၊ Hard-luck story ကံခေတဲ့အဖြစ်၊Life story အထုပ္ပတ္တိ (ဘဝဇာတ်ကြောင်း)၊ Sob story အသည်းကွဲဇာတ်လမ်း\" တို့ဖြစ်ကြပါတယ်။ The story of my life ဆိုတာ \"(အကြောင်းမလှ၊ပြောမပြချင်တဲ့) ကြုံလေဘုံပွေဇာတ်လမ်း၊ဘုံဘဝကြုံရသည့်ဖြစ်အင်\" ကိုပြောတာပါ။ The missed opportunity _ That’s the story of my life. ကိုယ့်ဘဝဇာတ်ကြောင်းကို ပြောရရင် အခွင့်အလမ်းတွေ အလွဲလွဲအချော်ချော် ဖြစ်ခဲ့တာပါပဲဗျာ။ ပြောမပြောချင်ပါဘူး ဆိုတာမျိုးပါ။ ကလေးတွေမအိပ်ခင် ပြောပြလေ့ရှိတာက အိပ်ရာဝင်ပုံပြင် (Bedtime story) ပါ။သားသမီးတွေကို အိပ်ရာဝင်ပုံပြင်လေးတွေပြောပြီး ချော့သိပ်တတ်သူတွေဟာ ဘဝတစ်လျှောက်လုံး ပုံပြောကောင်းကြတယ်ဆိုပဲ။ သူတို့ကိုတော့ ပုံပြောကောင်းသူ (Good story-teller) လို့ခေါ်ရပါမယ်။ Story-teller ကို ပုံပြောသူ အပြင် (အဟောအပြောကောင်းသူ)၊ စာဟောဆရာ(စာပေအရေးအသားကောင်းသူ) စာရေးဆရာလို့လည်းအနက်ဖွင့်ကြပါသေးတယ်။ Story-telling က \"ပုံပြောခြင်း\" ပါ။ အခုအခါ Story-telling ကို ရောင်းဝယ်ဖောက်ကားရေး၊ စီမံခန့်ခွဲရေးဆိုင်ရာကိစ္စရပ်မှာ ဘာသာရပ်တစ်ခုအနေနဲ့ သင်ယူနေကြရပါပြီ။Are you a good story-teller? ခင်ဗျားရော ပုံပြောကောင်းသူလား ဗျာ။အင်္ဂလိပ်စကားစု “Tell a story” ဆိုတာ “ပုံပြောသည်” လို့အဓိပ္ပာယ်ရပေမယ့်၊“Tell stories\" ဆိုရင် “မုသားပြောသည်” ဖြစ်သွားပါတယ်။ ဒါကြောင့် မြန်မာခေတ်ပေါ်စကားမှာ \"ပုံပြောသည်\" ဆိုတာ \"လိမ်ပြောသည်၊ ဖြီးဖြန်းလိမ်ညာသည်\" တပတ်ရိုက်သည်\" ကိုဆိုလိုတာဖြစ်ပါတယ်။ပြောပြီးဖြစ်မလာတဲ့အခါ ဒီကောင် ပုံပြောသွားပြီလို့ ပြောကြတာ ဖြစ်ပါတယ်။ ဒီတော့ “Tell a story” ကို ဘာသာပြန်ရင် “ပုံပြောသည်” အပြင် \"ဇာတ်လမ်းဆင်သည်၊ တောင်ပြောမြောက် ပြောပြောသည်၊ ဘာညာဘာညာ ပြောသည်\" စသည်ဖြင့် သင့်တော်သလို ပြန်ဆိုရမှာဖြစ်ပါတယ်။ ကဲ ဒါဆို အောက်စာပိုဒ်လေးမှာပါတဲ့\"Tell a story\" ငါးခုကို သင့်ရာအနက် ပြန်ဆိုခံစားကြည့်ပါ။ ကျွန်တော့်ကွန်ပျူတာထဲမှာတော့ ပရိသတ်ကြီးအယောက် ၁၀၀ ရဲ့အဖြေတွေ သိမ်းထားတာရှိတယ်။ What's the difference between WOMEN at ages of 8,18,28,38 & 48 ??? 8 You take her to bed & tell her a story18 Youtell her a story & take her to bed28 You don't need to tell her any story to take her to bed38 She tells you a story and takes you to bed 48 You tell her a story to avoid going to bed.အားလုံး မင်္ဂလာပါ။Apologies : Contributor has no intention toward gender discrimination or sexism."
    },
    {
        "title": "IF...အကယ်၍",
        "content": "IF...အကယ်၍\n\nIf a barber makes a mistake, it is a new style ဆံပင်ညှပ်သမား မှားတော့ စတိုင်သစ်If a driver makes a mistake, it is an accident ယာဉ်မောင်းသူ မှားတော့ မတော်တဆထိခိုက်မှုIf a doctor makes a mistake, it is an operation ဆရာဝန် မှားတော့ ခွဲစိတ်မှုIf parents make a mistake, it is a new generation မိဘတွေ မှားတော့ မျိုးဆက်သစ်If a politician makes a mistake, it is a new law နိုင်ငံရေးသမား မှားတော့ ဥပဒေသစ်If a scientist makes a mistake, it is a new invention သိပ္ပံပညာရှင် မှားတော့ တီထွင်မှုသစ်If a tailor makes a mistake, it is a new fashion အပ်ချုပ်သမား မှားတော့ ဖက်ရှင်ဒီဇိုင်းသစ်If a teacher makes a mistake, it is a new theory ဆရာ မှားတော့ သီအိုရီသစ်If your Boss makes a mistake, it is your mistake. အထက်လူကြီး မှားတော့ အဲ .. အဲဒါ ခင်ဗျားရဲ့အမှား ပေါ့။  အစကတည်းက မသေချာလို့ အားလုံးမှားယွင်းနေတဲ့ လောကကြီးမှာ အသက်ရှင်နေထိုင်ကြရသူတွေအတွက် အပျော်အပြက်အနေနဲ့ ဖတ်ရအောင် တင်ပြလိုက်ပါတယ်။ အားလုံး မင်္ဂလာပါ။"
    },
    {
        "title": "ထားစရာမရှိသူနဲ့စားစရာမရှိသူ",
        "content": "ထားစရာမရှိသူနဲ့စားစရာမရှိသူ\n\nကျွန်တော့်ချစ်သူ အမှိုက်ပုံမှာနေသည်My Love Lives In Landfillမြို့တော်မော်စကိုနဲ့ ကီလိုမီတာ ၂၀ လောက်ဝေးတဲ့ ဥရောပရဲ့အကြီးဆုံးအမှိုက်ပုံမှာ ကျွန်မတို့သားအမိ၊ လေလွင့်ကလေး တချို့နဲ့အပယ်ခံလေးတွေ နေကြပါတယ်။ ကျွန်မက ရုရှားလူမျိုးပါ။ နာမည်က ယူးလာ လို့ခေါ်ပါတယ်။ ကျွန်မတို့ နေထိုင်ရတဲ့ဘဝက အလွန်နုံချာအောက်တန်းကျပါတယ်။ နေ့စဉ်နေ့တိုင်း အမှိုက်သယ်ထရပ်ကားနဲ့ ဝန်ပင့်စက်တွေဟာ အပြောကျယ်ပြီး ကျောချမ်းစရာကောင်းတဲ့ ဥရောပအကြီးဆုံးအမှိုက်ပုံထဲကို ဝင်ထွက်သွားလာနေကြပါတယ်။ကျွန်မတို့အတွက် နေ့စဉ်စားသောက်စရာ၊ အမိုးအကာအိပ်ရာအခင်းကအစ ဘာပဲလိုလို အဲဒီ အမှိုက်ပုံကြီးထဲမှာမွှေနှောက်ရှာဖွေလိုက်ရုံပါပဲ။အမှိုက်ထဲကရတာတွေနဲ့ ကျွန်မလေ အလှပြင်စရာမိတ်ကပ်လည်း လိမ်းဖူးသွားပြီ၊ နဂိုဆံပင်အဖြူရောင်ကို အနီဆိုးလိုက်၊ အနီကိုအဖြူ ရောင်ပြန်ဆိုးလိုက် အမျိုးမျိုးလုပ်တတ်နေပါပြီ၊ ပထမဆုံးရည်းစားနဲ့လည်း ချစ်ဖူးသွားပြီ၊ ဘာလိုသေးလဲအချစ်ရယ်။ ကျွန်မရဲ့ဘဝက ဆင်းရဲနိမ့်ကျပေမယ့် ကျွန်မကတော့ အစဉ်ရင်ကော့ခေါင်းမော့ဆဲပါ။ဒီလို ချို့ချို့တဲ့တဲ့ အသက်ရှင်သန်နေချိန်မှာ ကျွန်မရဲ့မျှော်လင့်ချက်အိပ်မက်က အများနည်းတူနေထိုင်ဖို့ (တန်ဖိုးနည်း) ကိုယ်ပိုင်တိုက်ခန်းလေးတစ်ခု ပိုင်ဆိုင်နိုင်ဖို့ပဲ ဖြစ်ပါတယ်။ဘယ်နိုင်ငံမှာကြည့်ကြည့် ဆင်းရဲမွဲတေမှုက ဘယ်သူ့ကိုမှ သက်သာခွင့်မပေးပါ။ တိုင်းပြည်ကချမ်းသာပြီး၊ လူတွေကမွဲနေတတ်တယ်ဆိုတဲ့အထဲမှာ ဆိုရှယ်လစ်ဝါဒီဘိုးအေကြီး ရုရှားနိုင်ငံလည်း ပါပါတယ်။ အထည်ကြီးပျက် ရုရှားမှာ ဆင်းရဲချမ်းသာလည်း လွန်စွာကွာဟပါတယ်။ ချမ်းသာကြွယ်ဝသူတွေ ရွှေဖိနပ်ရှပ်တိုက်စီးနေချိန်မှာ ဆင်းရဲသားတွေ လွန်ကဲလှတဲ့အအေးဒဏ်မခံနိုင်လို့သေပွဲဝင်နေရပါတယ်။ကဲ ရုရှားသူလေး ယူးလာအတွက် ဆုတောင်းပေးကြပါဦး။အားလုံး မင်္ဂလာပါ။Image credit to original artist.Post reference: December 19, 2016Source :AL Jazeera  Dec 18, 2016Something Better to Come : Life in a Garbage"
    },
    {
        "title": "wonder & I wonder why",
        "content": "wonder & I wonder why\n\nအင်္ဂလိပ်စကားလုံး Wonder မှာ နာမ်အနေနဲ့ \"အံ့ဖွယ်၊ ရင်သပ်ရှုမောအံ့ဩဖွယ်ခြင်း\" ဆိုတဲ့အဓိပ္ပာယ်တစ်မျိုးသာရှိပေမယ့်၊ Wonder ကို ကြိယာအနေနဲ့ ထင်ထင်ရှားရှား အဓိပ္ပာယ်နှစ်မျိုး တွေ့ရပါတယ်။ တစ်မျိုးက \"အံ့အားသင့်သည်၊ ရင်သပ်ရှုမောသည်\" ဆိုတဲ့ အဓိပ္ပာယ်ဖြစ်ပါတယ်။နောက်တစ်မျိုးက \"သိချင်သည်၊ တွေးသည်၊ စူးစမ်းမိသည်\" ဖြစ်ပါတယ်။ ဒီအဓိပ္ပာယ်နှစ်ခုထဲက \"အံ့အားသင့်သည်\" ကိုသာအများသိကြပြီး၊ \"သိချင်သည်၊ တွေးသည်\" ကိုတော့သိပ်မသိကြပါ။ ဒါကြောင့် ဘာသာပြန်ရာမှာ အနက်အဓိပ္ပာယ်ကောက် လွဲမှားသွားတတ်ပါတယ်။ လူသိများတဲ့ I wonder why လိုအသုံးအနှုန်းဟာဘာကြောင့်အံ့ဩတယ်လို့ပြောတာမဟုတ်ဘဲ၊ ဘာကြောင့် ဒီလိုဖြစ်ရတာကို သိချင်တယ် လို့ပြောတာပါ။ ဥပမာ - I wonder why she left in such a hurry. သူဘာကြောင့် ဒီလိုမျိုး ရုတ်တရက်ထွက်သွားရတာလဲလို့ တွေးနေမိတယ်။ သိချင်တယ်။I wonder why she left me in such a hurry. သူငါ့ကိုဘာကြောင့်ဒီလောက်မြန်မြန်ခွဲသွားရတာလဲလို့ သိချင်လိုက်တာ။ I wonder who he is. သူဘယ်သူလဲလို့ သိချင်လိုက်တာ။ It's me. သူဟာလေ ကျွန်တော်ပါ။ ဒါက Monotones ရဲ့ ၁၉၅၈ ရော့သီချင်းစာသားလေးပါ။ I wonder wonder who, Who wrote the book of love. Tell me, tell me, tell me.Oh who wrote the book of love. အချစ်ကျမ်းကြီးကို ဘယ်သူရေးပါလိမ့်၊ သိချင်လိုက်တာ၊ သိရင်ပြောပြပေးကြပါ။ သိချင်ရင် Book of Love သီချင်းလေး ဖွင့်နားထောင်ကြည့်လိုက်။ အားလုံး မင်္ဂလာပါ။"
    },
    {
        "title": "Requiem for the unfortunate!",
        "content": "Requiem for the unfortunate!\n\nWe are the victims of the system.Now is the time, We shud b salvaged.\"WE ARE THE MASTER OF OUR FATE,WE ARE THE CAPTAIN OF OUR SOUL!UNDER THE BLUDGEONINGS OF CHANCE MY HEAD IS BLOODY, BUT UNBOWED.\"Credit to U Nyunt Wai."
    },
    {
        "title": "Invisible IdiotIdiot",
        "content": "Invisible IdiotIdiot\n\nInvisible IdiotIdiot ကို မြန်မာပြန်ကြည့်ရအောင်။ ပညာရှင်တွေ နည်းပညာအသုံးချပြီး ဘာသာပြန်ဖို့ ကြိုးစားကြတယ်။ ဒီမှာလည်း Computer ကို အမျိုးမျိုးမြန်မာမှု ပြုကြည့်တာ အဆင်မပြေခဲ့ပါ။ ဒီတော့ Computer ဆိုတာ \"ကွန်ပျူတာ\" ပေါ့ကွာ လုပ်လိုက်ရတယ်။အဲဒီ ကွန်ပျူတာကြီး ကို ဘာသာပြန်ဖို့ \"Out of sight, out of mind\" ဆိုတဲ့ စာတစ်ပိုဒ်ပေးလိုက်တယ်။ စက်ကချက်ချင်း ဒီလိုပြန်လိုက်တယ်...... Invisible Idiot တဲ့။ ထိပ်စ အိုင်နှစ်လုံးဆိုတော့ အိုင် အိုင် အော်သွားတယ်။ တစ်လောကလုံး \"မမြင်ရတဲ့အရူး\" တွေများနေပုံရတယ်။ အားလုံး မင်္ဂလာပါ။"
    },
    {
        "title": "လိပ်ဥပျောက်လို့လိပ်မရှာ သူ့ခမျာငိုမဲ့ငိုမဲ့",
        "content": "လိပ်ဥပျောက်လို့လိပ်မရှာ သူ့ခမျာငိုမဲ့ငိုမဲ့\n\nကျွန်တော်တို့ ငယ်ငယ်က လိပ်ဥဖွက်တမ်း ကစားတဲ့အခါ \"လိပ်ဥပျောက်လို့လိပ်မရှာ သူ့ခမျာငိုမဲ့ငိုမဲ့\"လို့ ဆိုခဲ့တာ မှတ်မိကြဦးမယ်ထင်ပါတယ်။ ပျောက်သူ ကတော့ ရှာရတာထုံးစံပါပဲ။ ကုန်ပစ္စည်းတွေကို တစ်နေရာကတစ်နေရာ ပို့ဆောင်ရင်း လမ်းခုလတ်မှာ ပစ္စည်းပျောက်ဆုံးမှု (Lost in transit) ရှိတတ်သလို၊ နေရာအထားမှားမှု (Misplacement) ကြောင့်လည်း ပျောက်နိုင်ပါတယ်။ စစ်ပွဲမှာတောင် တိုက်ခိုက်နေတုန်း စစ်သည်တွေ ပျောက်ဆုံးတတ်ပါတယ်။ အဲဒီလို ပျောက်ဆုံးသွားသူကိုတော့ Missing In Action _ MIA လို့ခေါ်ပါတယ်။ကျွန်တော်တို့ရဲ့နေ့စဉ်လူမှုဘဝမှာ မေ့ကျန်၊ ကျပျောက်မှုတွေ ဖြစ်တတ်ပါတယ်။ အထူးသဖြင့် ခရီးသွားကြရာမှာ ပစ္စည်းပျောက်ဆုံးမှုတွေ အဖြစ်များပါတယ်။ နိုင်ငံခြားမှာတော့ အများပြည်သူသွားလာနေတဲ့ နေရာတွေမှာ တွေ့ရှိပစ္စည်းအပ်နှံစင်တာ (Lost and Found Center) တွေ ရှိပါတယ်။ သူတို့ကဘာပဲ ကောက်ရ ကောက်ရ လူမှုရေးအသိအပြည့်နဲ့ ပြန်အပ်လေ့ရှိပါတယ်။ ဒါကြောင့် ပစ္စည်းပျောက်သူဟာ Lost and Found Center မှာ သွားပြန်ရွေးယူရုံပါပဲ။မြန်မာစကားမှာ \"ရေအဆုံး ကုန်းတစ်ဝက်\" ဆိုပေမယ့် ကျွန်တော်တို့ဆီမှာ တွေ့ရင်ပြန်ပေးတတ်တဲ့အကျင့် အတော့်ကိုနည်းပါးသေးတော့ ကုန်းပေါ်မှာပျောက်လည်း ဆီပုံး ဆုံးပြီ ဖြစ်နေပါတယ်။ အဲ ကောက်ရသူက အပိုင်ယူသွားတော့ ပျောက်သူ ဗလောင်ဆူ ဖြစ်ရတာပေါ့။ သိပ်နှမြောတတ်သူတွေအတွက် ငိုပွဲပါပဲ။အင်္ဂလိပ်စကားမှာလည်း “Finders keepers, losers weepers.တွေ့သူအပိုင်ယူ၊ ပျောက်သူဗလောင်ဆူ” ဆိုတဲ့ ဆိုရိုးလေးရှိပါတယ်။ ဒါပေမဲ့ ဒီအဆိုလေးကို ကလေးတွေကစားတဲ့အခါမျိုးမှာသာ ရွတ်ဆိုတဲ့စကားလေး သာ​ဖြစ်ပါတယ်။ တကယ့်အခြေအနေမှာ သူတို့က အခွင့်သာတာတောင် အမြတ်မထုတ်ဖို့ စာနာစိတ်တွေ၊လူမှုရေးအသိစိတ်တွေ၊ ပြည်သူ့နီတိ (Civics) တွေ ငယ်စဉ်ကတည်းက သင်ကြားလေ့ကျင့်ပေးထားလို့ တွေ့သူက အပိုင်မယူကြဘဲ ပိုင်ရှင်ထံ ပြန်ပေးကြပါတယ်။ ကျွန်တော်တို့လည်း လူတိုင်းလူတိုင်း ကောက်ရပစ္စည်းပြန်ပေးတတ်တဲ့ အကျင့်ကောင်းမျိုး ထွန်းကားလာစေဖို့ ဝိုင်း၀န်း ပျိုးထောင်ပေးကြရမှာဖြစ်ပါတယ်။အားလုံး မင်္ဂလာညချမ်းပါ။"
    },
    {
        "title": "CONSPICUOUS CONSUMPTION စဉ်းစား/စင်း စား",
        "content": "CONSPICUOUS CONSUMPTION စဉ်းစား/စင်း စား\n\nSpending Spree? စိတ်လွတ်ကိုယ်လွတ် ဝယ်လိုက်ချမ်းလိုက် သုံးလိုက်ဖြုန်းလိုက်ကြတာ ...Conspicuous Consumption? တန်ဖိုးကြီးကြီး အသုံးအဆောင်တွေကိုင်ပြမှ လူအထင်ကြီးမှာမဟုတ်ပါ။ ဒါက Conspicuous Consumption လို့ ခေါ်တဲ့အများမြင်သာအောင် လုပ်တာသက်သက်ပါ။ လူအထင်ကြီးအောင် မတန်တဆဈေးကြီးပစ္စည်းတွကို ဝယ်သုံးပြနေကြတယ်။ ဝတ်ထားဆင်ထား ကိုင်ထားတာတွေက သိန်းချီတန်ပေမဲ့ လူက တစ်ပြားမှမတန်သူတွေ။ Larger-than-life အဟန့်ကောင်းလူရှိန်အောင် ရှိတာ ရှာနိုင်တာထက် ပိုသုံးပြနေတဲ့ အနံကြီးကွင်းကျယ်သူတွေ။လူတွေစဉ်းစားကြ။ လူတွေ စဉ်းစားကြ၊ စင်းစား ရင် နွားဖြစ်သလို၊ မစဉ်းစားဘဲလုပ်ရင်လည်း နွားလုံးလုံးဖြစ်သွားမယ်။ Waste Not, Want Not.သုံးပါ မဖြုန်းပါနဲ့။ စုဆောင်းတတ်ပါစေ။ အားလုံး မင်္ဂလာညနေခင်းပါ။ PS>>မည်သူ့ကိုမှ မရည်ရွယ်ပါ။ စာရေးသူရဲ့ဆောင်းပါးဖတ်ရင်း မှတ်မိတဲ့ဝေါဟာရတွေ ပြန်အဓိပ္ပာယ်ဖွင့်ကြည့်တာပါ။Credit to contributor."
    },
    {
        "title": "အိပ်စက်အနားယူပြီ",
        "content": "အိပ်စက်အနားယူပြီ\n\nSound Sleep & Sweet Dream အိပ်စက်အနားယူတာ ကျန်းမာရေးအတွက် လိုအပ်ချက်တစ်ခုပါ။ ခေါင်းချလိုက်တာနဲံ့ တချိုးတည်းအိပ်ပျော်သွားပြီး၊ ဆင်အော်တာတောင် မနိုးသူတွေရှိပါတယ်။ အင်္ဂလိပ်စကား Sleeping like a log. ဆိုတာ ကုလားသေ ကုလားမောအိပ်တာ၊ အိပ်မောကျတာကို တင်စားပြောတာပါ။အကြောင်းကြောင်းကြောင့် အိပ်မပျော်သူ (Insomaniac) တွေလည်းရှိတတ်ပါတယ်။ Insomnia ဆိုတာ အိပ်မပျော်နိုင်ခြင်းကိုခေါ်တာပါ။ သူတို့အတွက်ကတော့ အိပ်မပျော်ည (Sleepless nights) တွေများတတ်ပါတယ်။ အိပ်ပျော်ပေမယ့် အိပ်နေတုန်း အိပ်မက်တွေ မက်နေပြန်ရင်လည်း ဒါဟာ အနားမရတဲ့သဘောဖြစ်ပါတယ်။I dreamed a dream in my dream. ဆိုတာလို အိပ်မက်ထဲမှာ အိပ်မက်တွေထပ်ထပ်မက်နေတော့ ဘယ်မှာအနားရမှာလဲဗျာ။ လူငယ်ဘဝမှာတော့ ချစ်သူရည်းစားကြောင့် အိပ်မပျော်နိုင်ဖြစ်ခဲ့ရဖူးမှာပါ။ အိပ်မပျော်တာကို စည်သူလွင် သီချင်းခေါင်းစဉ်ငှားပြီး၊ အချစ်လေးရေ \"မင်းကြောင့်\" လို့ အပြစ်ပုံချရမှာပဲ။You are the reason that I don't sleep last night. ပေါ့ဗျာ။ ရန်ကုန်ဝန်းကျင်မှာတော့ မအိပ်နိုင်တာ ခြင်ကိုက်လွန်းလို့ပဲ ဖြစ်ပါလိမ့်မယ်။ မင်းမရှိဘဲ အိပ်စက်ဖို့မဖြစ်နိုင်လို့ပါ။ I can't sleep without you. မင်းမရှိဘဲ အိပ်စက်ဖို့မဖြစ်နိုင်လို့ပါ။I can't sleep without you. ဒါလေးက Sweety Home စပရိန်မွေ့ရာကြော်ငြာလေးပါ။ ကောင်းလိုက်တဲ့ ဘာဘာပြန်ဆိုချက်လေးကြောင့် ချက်ချင်းမွေ့ရာဝယ်ချင်စိတ် ပေါက်လာပါလိမ့်မယ်။ Sweety Home နဲ့တွေ့ရင်တော့ ချက်ချင်းအိပ်ပျော်သွားမယ် လို့ ဆိုပေမယ့် အိပ်ပျော်မပျော်ဆိုတာက ကိုယ့်အပေါ်မှာပဲမူတည်မယ်လို့ထင်ပါတယ်။အားလုံးဖြည်းဖြည်းလေးနဲ့ ငြိမ့်ငြိမ့်လေး အိပ်စက်အနားယူနိုင်ကြပါစေ။ အားလုံး မင်္ဂလာပါ။"
    },
    {
        "title": "DON'T ROCK THE BOAT",
        "content": "DON'T ROCK THE BOAT\n\nအဘိဓာန်တွေက Hell ကို ငရဲ၊ Heaven ကို ကောင်းကင်ဘုံ လို့ အနက်ဖွင့်ကြပါတယ်။ တချို့ကလည်း Heaven ဆိုတာ နိဗ္ဗာန် လို့ ဘာသာပြန်နေကြတာကိုလည်း တွေ့ရပါတယ်။ ပျော်ရာနိဗ္ဗာန်ပဲလို့ ထင်နေကြသူတွေဟာ ဘာမဆို ပျော်သလိုသာနေကိုယ့်လူရေ ဆိုတဲ့ Hedonist တွေပါ။ဗုဒ္ဓဘာသာအယူအရ နိဗ္ဗာန် ကို Nirvana လို့အနက်ပေးပါတယ်။ အင်္ဂလိပ်အသုံးမှာတော့ Hell ကို ငရဲ အပြင် ဒုက္ခဘုံ၊ ဆင်းရဲဒုက္ခ လို့ထပ်ဆင့်အနက်တွေရှိပါတယ်။ ခရစ်ယာန်အယူဝါဒအရ ငရဲသွားရသူတွေရှိသလို၊ ကောင်းကင်ဘုံမှာ ဘုရားသခင်နဲ့အတူ သွားနေရသူတွေလည်း ရှိကြပါတယ်။ ငရဲပြည် ကို Hell; Nether world;Underworld; World of the dead လို့ခေါ်ပါတယ်။ သေပြီးနောက် ငရဲပြည်သွားကြသူတွေဟာ စတစ်မြစ် (Styx) ကို ကူးတို့ခ (Ferriage) ပေးပြီး လှေနဲ့ဖြတ်ကူးကြရတယ်ဆိုပဲ။ ကိုယ်လည်း မရောက်ဖူးတော့ ဖယ်ရီခ ဘယ်လောက်ပေးရသလဲမသိဘူး။ ငရဲပြည်အုပ်စိုးတဲ့ ငရဲမင်းကြီးရဲ့နာမည်က ဟေဒီး (Hades) တဲ့။ထားပါတော့ ဒါက ဂရိဒဏ္ဍာရီပါ။ ကဲ လူတွေသေပြီး ငရဲရောက်တာရှိသလို မသေပဲ လောကငရဲ ကျခံရသူတွေလည်း ရှိပါတယ်။ ဒါက ၁၉၈၈ က ၂၀၀၈ အနှစ်နှစ်ဆယ်ကာလအတွင်းမှာ တန်ခိုးထွားသူအာဏာရှင်တွေ ကာလဝိဘက် နောက်ပိုးတက်ဆိုတာလို ဘဝမကူးဘဲ ဝဋ်လည်ခဲ့ကြတယ်။ မတော်မတရားရတာတွေနဲ့ချမ်းသာကြွယ်ဝပြီးတစ်တောင်လောက် အိပ်ရာပေါ်အိပ်မပျော်ဘဲ အရှင်လတ်လတ် စိတ်ဒုက္ခရောက် ငရဲကျနေသူတွေလည်း အများကြီးရှိပါတယ်။ အချို့လည်း ငရဲပန်းကို ရွှေပန်းထင်ပြီး လောကငရဲမှာ ပျော်မွေ့နေသူတွေလည်း ဒုနဲ့ဒေးပါ။ အခု ပြည်သူ့အစိုးရခေတ်မှာလည်း ဘာနဲ့မှအံမဝင်ခွင်မကျ ၊ ဣဿ မစ္ဆရိယတွေနဲ့ အရာရာကိုကန့်လန့်တိုက်အဘိဇ္ဈာပွား၊အယူမှား အမှတ်မှားဗရပွနဲ့ ဗဟ္မစိုရ်မပွားနိုင်တဲ့ လူ့ငရဲသားတွေကို ပြောချင်ပါတယ်......ကိုယ့်နိင်ငံ ကိုယ့်လူမျိုး တိုးတက်ဖို့ အတွက် ကြိုးပမ်းအားထုတ်နေသူတွေကို အထောက်အကူပေးကြပါ။ Don't Rock The Boat. ပြဿ နာမရှာကြပါနဲ့။ လှိုင်းပုတ်ရင် လှေမြှပ်သွားတတ်တယ်။ အားလုံး မင်္ဂလာပါ။"
    },
    {
        "title": "Go-show & No-show",
        "content": "Go-show & No-show\n\nကြုံဒိုး နဲ့ ပေါ်မလာ  အခုခေတ် ခရီးသွားကြတဲ့အခါ ဘတ်စ်တွေ၊ လေယာဉ်တွေ အများဆုံးသုံးကြပါတယ်။ ခရီးသွားရာသီအလိုက် အသွားအလာများတတ်လို့ ကိုယ်သွားချင်တဲ့ အချိန်သွားလာနိုင်ဖို့ \"Advance booking\" ကြိုတင်လက်မှတ်ယူကြရပါတယ်။ သီးသန့်ကြိုတင်မှာကြားတယ် _ Reservation ပေါ့ဗျာ။အချို့က ကြိုတင်လက်မှတ်မယူဘဲ ကားဂိတ်၊ လေဆိပ်စောစောဆင်းပြီး၊ နေရာလွတ်ရှိရင် လိုက်တယ်။ မရှိတော့လည်း ပြန်ဆုတ်လာတယ်။ ဒါမျိုးကို Go-show လို့ခေါ်ပါတယ်။ တစ်ချို့ကြိုတင်လက်မှတ်ယူထားသူတွေလည်း အစောဆုံးထွက်တဲ့ လေယာဉ်ခရီးစဉ်နဲ့လိုက်ချင်လို့ Go-show ဆင်းတာလည်း ရှိတတ်ပါတယ်။အင်္ဂလိပ်စကားမှာ Show က \"ပြသည်၊ပြသသည်\" အဓိပ္ပါယ်အပြင် Show up ဆိုရင် \"ပေါ်လာသည်၊ ပေါက်လာသည်၊ ရောက်လာသည်\" လို့ အဓိပ္ပါယ်ရပါတယ်။ ဒီတော့ No-show ဆိုတာ ကြိုတင်လက်မှတ်ယူထားပေမယ့် ကားထွက်ချိန်၊ လေယာဉ်ထွက်ချိန်အထိ မရောက်လာ၊ မပေါ်လာတဲ့ခရီးသည်ကို ခေါ်တာဖြစ်ပါတယ်။ဒီ ခရီးသွားဝေါဟာရ No-show ကို ဖိတ်ကြားအစည်းအဝေးမတက်သူ၊ ဟိုတယ်အခန်းဘွတ်ကင်လုပ်ပြီး မတည်းဖြစ်သူ၊ လက်မှတ်ဝယ်ထားပြီး ရှိုးပွဲကိုသွားရောက်မကြည့်ဖြစ်သူ စတဲ့နေရာမျိုးတွေမှာလည် သုံးနိုင်ပါတယ်။ ဟိုတယ်တွေ၊ သဘောလိုင်းတွေမှာ ကြိုတင်ဘွတ်ကင်ဖျက်ရင် ဖျက်သိမ်းကြေး (Cancellation fee) ပေးရလေ့ရှိပါတယ်။ပေါ်မလာတဲ့ဖြစ်ရပ်တွေထဲမှာ အဆိုးဆုံးက မင်္ဂဆောင်ပွဲကို သတို့သား (သို့) သတို့သမီး ရောက်မလာတာဖြစ်ပါတယ်။ Runaway Bride ရုပ်ရှင်ကားကြည့်ဖူးကြမှာပါ။ တကယ်ခံစားဖူးသူတွေ ဘယ်လိုရှိကြမလဲ မသိပါ။ ဘာပဲဖြစ်ဖြစ် ဒီနေရာမှာတော့ Better late than never. လုံးဝ ရောက်မလာတာထက်စာရင်နောက်ကျတာက ကောင်းပါတယ်လို့ ဖြေသိမ့်ပြောကြားပါရစေ။ အားလုံး မင်္ဂလာပါ။"
    },
    {
        "title": "ယုန်နှင့်အတူပြေး၊ခွေးနှင့်အတူလိုက်",
        "content": "ယုန်နှင့်အတူပြေး၊ခွေးနှင့်အတူလိုက်\n\n(Run with the hare and hunt with the hounds)\"ပြောမှသိ၊ ထိမှနာ၊ သာမှနေ၊ သေမှခင်၊ ဤလေးအင် လူတွင်မကျင့်ရာ\" ဆိုတဲ့ဆုံးမစာထဲက သာမှနေတတ်သူမျိုးကို \"အချောင်သမား\" လို့ ခေါ်ရမှာဖြစ်ပါတယ်။ မြန်မာ-အင်္ဂလိပ်အဘိဓာန်ကOpportunist ကို \"အခွင့်အရေးသမား၊ အချောင်သမား၊ သာရာစီး၊ သာကူး\" လို့အနက်ဖွင့်ပါတယ်။တိုးတက်ကြီးပွားလိုသူတိုင်း ရရှိလာတဲ့အခွင့်အရေး (Opportunity) ကို အမိအရ ဖမ်းဆုပ်ရပါလိမ့်မယ်။ဒါဆို လူတိုင်း လူတိုင်း အခွင့်အရေးသမား (Opportunist) ဖြစ်နိုင်ပါတယ်။ ဒါပေမဲ့ ကျဉ်းမြောင်းတဲ့တစ်ကိုယ်ကောင်း စိတ်ထားကြောင့် ပုံမှန်အခွင့်အရေးသမားဘဝမှ အချောင်သမား (Slacker) ဖြစ်မသွားဖို့၊ မိမိကိုယ်မိမိ အကျင့်သီလ၊ ကျင့်ဝတ်သိက္ခာတို့နဲ့ ထိန်းကျောင်းသွားကြရမှာ ဖြစ်ပါတယ်။ထာဝစဉ် ကိုယ်ကျိုးစီးပွားရှေ ့တန်းတင်ပြီး၊ မိမိအတွက်သာ ကြည့်တတ်သူတွေဟာ အသင်းအဖွဲ့ဝင်ဆိုရင်လည်း မကြာခဏ ဘက်ပြောင်းတတ်ပါတယ်။ သာတဲ့ဘက် ရွှေ့ပြောင်းသူကို သာကူး (Turncoat) လို့ခေါ်ပါတယ်။ \"စားခွက်လှန်သူ၊ သစ္စာဖောက်\" လို့လည်း အနက်ပေးပါတယ်။တစ်ဖက်နဲ့တစ်ဖက် အငြင်းပွား၊ ပဋိပက္ခဖြစ်ရင် နှစ်ဖက်စလုံးမှာပါသူကိုတော့ လှေနံနှစ်ဖက်နင်းသူ (One who sits in both camps.) လို့သတ်မှတ်ပါတယ်။ ခြံစည်းရိုး ခွထိုင်တယ်ပေါ့ဗျာ။ အလောင်းအစားလုပ်ရာမှာတောင် နှစ်ဖက်ခွလောင်း (Hedges one's bets) တာရှိပါတယ်။နိုင်ငံရေးမှာတော့ ယုန်နဲ့အတူပြေး၊ ခွေးနဲ့အတူလိုက် (To run with the hare and hunt with the hounds) ဆိုတဲ့ \"သာရာစီး၊ သာကူး၊ သူ့လူကိုယ့်ဖက်သားစတဲ့ အလိမ်အညာသဘောသဘာဝတွေ ပြည့်နှက်နေပါတယ်။ \"ယုန်နှင့်အတူပြေး၊ ခွေးနှင့်အတူလိုက်\" က စာရေးဆရာကြီး မောင်သာရ ရဲ့ကျော်ကြားတဲ့ဝတ္ထု ခေါင်းစဉ်ဖြစ်လို့ လူသိများပါတယ်။ ဘာပဲဖြစ်ဖြစ် မလုပ်သင့် မကျင့်အပ် ကျင့်ဝတ်သိက္ခာနဲ့မညီတဲ့ လှေနံနှစ်ဖက်နင်း၊ ယုန်နဲ့အတူပြေး၊ ခွေးနဲ့အတူလိုက် အကျင့်စရိုက်မျိုး ရှောင်ရှားသင့်ပါတယ်။You cannot run with the hare and hunt with the hounds.  အားလုံး မင်္ဂလာညချမ်းပါ။"
    },
    {
        "title": "Mum's the word.",
        "content": "Mum's the word.\n\nအင်္ဂလိပ်စကားမှာ keep mum ဆိုတာ Say nothing ဘာမှမပြောဘဲ နှုတ်ဆိတ်နေတာ။ ရေငုံနှုတ်ပိတ်ပေါ့ဗျာ။ Mum ဆိုတာ အမေ၊ မေမေ Mom; Mum; Mummy ဆိုတဲ့ အခြားအဓိပ္ပါယ်လည်း ရှိပါသေးတယ်။ အဲ နိုင်ငံတော်၏အတိုင်ပင်ခံပုဂ္ဂိုလ် ကျွန်တော်တို့ရဲ့အမေစု အချိန်မတန်လို့ ရခိုင်အရေး ဘာမှမပြောတာကိုOur Mum wasn't keeping mum on Rakhine issue. လို့ ရေးသားရင်း အသိပေးပါရစေ။ ကဲ အခုတော့ပြောပြီ။ အားလုံး မင်္ဂလာပါ။ Credit to contributor."
    },
    {
        "title": "မင်္ဂလာပါပွဲတော်",
        "content": "မင်္ဂလာပါပွဲတော်\n\n\"TRANSPORTS EXCEPTIONNELS\"မနေ့က ပြောတဲ့ လူ နဲ့ မြေတူးစက် နှစ်ပါးသွားကကွက် ကိုFreelance Wildlife Photographer မြတ်သူရိန် ရိုက်ကူးလာတာပါ ။ရောင်းရင်းတွေအတွက် ဦးဦးဖျားဖျား Scoop တင်ပေးလိုက်တာပါ။အပြည့်အစုံကို မကြာမီ myat thurein facebook account မှာထပ်တင်ပေးပါမည်။Stay tuned. We'll be back.  အားလုံး မင်္ဂလာပါ။မင်္ဂလာပါပွဲတော် mingalabar-festival.com ပြင်သစ်နဲ့ မြန်မာယဉ်ကျေးမှုဆက်ဆံရေး ၅၅ နှစ်မြောက် အထိမ်းအမှတ်အဖြစ် ကျင်းပနေတဲ့ \"မင်္ဂလာပါပွဲတော်\" ကို ဒီဇင်ဘာ ၂ - ၃ - ၄ ကျင်းပမှာဖြစ်ပါတယ်။ အလုပ်အားအားရက် မနက်ဖြန် စနေနေ့ ကြည့်စရာရှာရင်း TRANSPORTS EXCEPTIONNELS ဆိုတဲ့ လူ နဲ့ မြေတူးစက်မိနှစ် ၂၀ ကြာ နှစ်ပါးသွား ကကွက်တစ်ခုပါလို့ ယန္တရားသမားတွေအတွက် သတင်းပါးလိုက်ပါတယ်။ သွားကြည်ဖို့တော့လိုမယ်နော်။ 2:00 PM - 5:00 PM | MAHABANDOOLA PARK & YCDC HALLTRANSPORTS EXCEPTIONNELS DANCEClassical dance show with mechanical diggerအခြားကြည့်စရာတွေလည်းရှိလို့ကလေးတွေခေါ်သွားဖို့ မမေ့ကြပါနဲ့။ အားလုံး မင်္ဂလာပါ။"
    },
    {
        "title": "One Word One Day",
        "content": "One Word One Day\n\nအများတကာပြောကြတာက There is so much to learn. Though we are born stupid, only the stupid remain that way. လောကကြီးမှာ လေ့လာသင်ယူစရာတွေ အများကြီးရှိတယ်။ ကျွန်တော်တို့ဟာမွေးတုန်းက နလပိန်းတုံးတွေအဖြစ် မွေးလာပေမယ့် နလပိန်းတုံးတွေပဲ အဲဒီအတိုင်းနေနေကြတာ။ဒီတော့ ခင်ဗျားတို့ ဒီနေ့ဘာတွေသင်ကြားခဲ့သလဲ What did you learn today? အင်္ဂလိပ်စာသင်ယူနေသူတွေအတွက်က \"Learn A Word A Day\" တစ်နေ့တစ်လုံးကျက်မှတ်သွားပါလို့ တိုက်တွန်းချင်ပါတယ်။ အားလုံး မင်္ဂလာပါ။"
    },
    {
        "title": "The Times They Are A-Changin'",
        "content": "The Times They Are A-Changin'\n\nThe Times They Are A-Changin' but I wanna be a yesterday man.အဟောင်းတွေကြားမှာ ဆက်မနေချင်ဘူးလို့ ကျော်ဟိန်းက သီချင်းနဲ့ တမ်းတခဲ့တယ်။ အတ္တဝါဒီအာဏာရှင်တွေလုပ်တဲ့ အပြောင်းအလဲဆိုတာတွေကလည်း လူတွေပြောင်းလဲချင်တာမျိုး မဟုတ်ဘဲ ကိုယ်လုပ်ချင်ရာ ကိုယ်လုပ်သွားတာဆိုတော့ကျွန်တော်တို့တေတွ စိတ်ဒဏ်ရာဗရပွနဲ့ ရှင်သန်ခဲ့ကြရတယ်။ အဲဒီလို သက်ရှိလူသေဘဝမျိုးကို သက်သောင့်သက်သာ ဖြစ်စေနိုင်တာက သီချင်းတွေပါပဲ။ ကျွန်တော်ကတော့ သီချင်းတွေကို ငယ်ငယ်တည်းကကြိုက်တယ်၊ အခုလည်း ကြိုက်နှစ်သက်နေဆဲပါ။ သီချင်းသစ်တွေထက် သီချင်းဟောင်းတွေ ပိုခုံမင်တယ်။ Oldies but Goodie!အခုလည်းBread အဖွဲ့ရဲ့ ၁၉၇၂ ထွက်တဲ့ Baby, I'm A-want You သီချင်းကို နားထောင်ကြည့်ပါလားခင်ဗျာ။"
    },
    {
        "title": "OXYMORON",
        "content": "OXYMORON\n\nအကျည်းတန်စွာလှပနေသူ နဲ့ လှပစွာအကျည်းတန်နေသူOxymoron ဆိုတာ မဆီလျော်မအပ်စပ်ဘဲ ရှိနေသည့် ဆန့်ကျင်ဘက်စကားများကို ယှဉ်တွဲ၍ ရေးသားပြောဆိုခြင်းမျိုး ဖြစ်ပါတယ်လို့ \"မြတ်သူရိန်\" ရဲ့ \"ဂျပန်၊ အင်္ဂလိပ်၊ မြန်မာသုံးရောင်ခြယ်စာစုများ\" မှာ ဖော်ပြထားပါတယ်။ဟုတ်ပါတယ် Oxymoron ဟာ ကျွန်တော်တို့တွေ ဝေါဟာရအနေနဲ့ အတန်ငယ်စိမ်းနေပေမယ့်၊ မကြာခဏတွေ့ရတတ်တဲ့ အလင်္ကာတစ်ခုပါ။ ဥပမာအနေနဲ့ \"I must be cruel only to be kind. ကြင်နာဖို့အတွက် ရက်စက်ရပေဦးမယ်\" ဆိုတဲ့ William Shakespear ရဲ့ Cruel kindness စာညွှန့်ကိုမိတ်ဆက်တင်ပြရမှာဖြစ်ပါတယ်။ ခွဲစိတ်ကုဆရာဝန်ကြီတွေ ဓားထက်ထက်နဲ့လူနာကိုလှီးဖြတ်နေတာမျိုးပါ။ဆက်လက်ပြီး စာနယ်ဇင်းတွေမှာတွေ့ရတဲ့ Oxymoron တွေ စုစည်းတင်ပြပါရစေ။Scorching In The Shade\"အရိပ်ထဲမှာနေပူသူ\" \"Scorching in the shade\"ဒီအဖွဲ့အနွဲ့က ၁၉၇၀ ဝန်းကျင်မှာ ခေတ်စားခဲ့တဲ့ကဗျာဆရာ မောင်ပန်းမွှေးရဲ့ ကဗျာခေါင်းစဉ်ပါ။ကျွန်တော်တို့တတွေဟာ အုပ်ချုပ်သူ အစိုးရဆိုးတွေရဲ့အောက်မှာ နေခဲ့ရတာကို အရိပ်ထဲမှာနေပူသူ (သို့) ကိုယ့်အိမ်ထဲမှာအကျဉ်းကျနေသူ (A prisoner in our own house)\" လို့ တင်စားပြောဆိုနိုင်ပါလိမ့်မယ်။တစ်နည်း ရှင်လျက်နဲ့သေနေကြတဲ့ သက်ရှိလူသေ (Living dead) တွေပေါ့ဗျာ။Mobile Maniacs\"ဝင်ငွေအနိမ့်ဆုံးနိုင်ငံက လူတွေ၊ ဈေးအမြင့်ဆုံးပေးရတဲ့ ဖုန်းတွေ ကိုင်နေကြရတယ်\"ဒါက မြန်မာ့ဆက်သွယ်ရေးနဲ့ စားဖော်သောက်ဖက် ကုမ္ပဏီတွေ နှစ်ပေါင်းများစွာ အညှာတာကင်းကင်းနဲ့ ပြည်သူတွေအပေါ် ဈေးကွက်လက်ဝါးကြီးအုပ် အမြတ်ထုတ်ခဲ့တာကို \"အနိမ့်ဆုံး-အမြင့်ဆုံး\" ဆန့်ကျင်ဘက်နှစ်ခုနဲ့ ထိထိမိမိပြောသွားတာပါ။Eccentric Electricity\"မတည်ငြိမ်သော စွမ်းအင်အတွင်း တည်ငြိမ်သောအေးမြမှု\"ဒါက ဆမ်ဆောင်းရေခဲသေတ္တာ ကြော်ငြာစာသားပါ။ လျှပ်စစ်ဓာတ်ဗို့အား ၁၄၅~၂၈၀ အတွင်း ဘယ်လိုပဲ အတက်အကျဖြစ်နေပါစေ ကိစ္စမရှိပါဆိုတဲ့သဘောကို \"မတည်ငြိမ်-တည်ငြိမ်\"ဆန့်ကျင်ဘက်နှစ်ခုနဲ့ အကွက်ကျကျ တင်စားထားတာ ဖြစ်ပါတယ်။Civilized Citizens\"ယဉ်ကျေးတဲ့တိုင်းပြည်က မယဉ်ကျေးမှုများ\" မြတ်ဗုဒ္ဓအဆုံးအမများ ထုံလွှမ်းနေတာကြောင့် အများစုက ယဉ်ကျေးတဲ့တိုင်းပြည်လို့ ပြောကြတဲ့မြန်မာပြည်မှာလည်း မယဉ်ကျေးတဲ့အမူအကျင့်တွေ ရှိကြောင်း \"ယဉ်ကျေး-မယဉ်ကျေး\" အားပြိုင်မှုနဲ့ မီးမောင်းထိုးပြထားတာပါ။Fallen Farmer\"လက်ပံတောင်းတောင် ဒီမိုကရေစီအရေးတွင် ပထမဆုံးကျဆုံးခဲ့သူ၏ နောက်ဆုံးခရီး\"လက်ပံတောင်းတောင် ကြေးနီစီမံကိန်းလှုပ်ရှားမှုကို အကြမ်းဖက်ဖြိုခွဲမှုကြောင့် သေနတ်ထိမှန်သေဆုံးခဲ့ရတဲ့ လယ်သူမကြီးဒေါ်ခင်ဝင်းရဲ့ ဈာပနကို ရည်ညွှန်းပါတယ်။Happy Happenstance\"ဒုတိယအရွယ်၏ ပထမဝေဒနာ\" ဆိုတဲ့ခေါင်းစဉ်မျိုးလို ဝိရောဓိပြစကားလေးကို မကြာမကြာ ကြားရတတ်ပါတယ်။  ကြီးမှဝက်သက်ပေါက်ဆိုရမယ့် မတော်တရော် ချစ်ရေးချစ်ရာကိစ္စမှာ တင်စားပြောဆိုလေ့ရှိပါတယ်။လူထုစိန်ဝင်း က လူငယ်တွေဖတ်ဖို့ ရည်ရွယ်ကာ ရေးသားထုတ်ဝေလိုက်တဲ့ စာအုပ်အမည်က \"တတိယအရွယ်၏ ပထမဝေဒနာ\" ဖြစ်ပါတယ်။Big Banker KBZ\"မတူကွဲပြားမှုများနှင့် ပေါင်းစုထားသည့်အဖွဲ့အစည်း\" ဆိုတာရဲ့ လောလောလတ်လတ်တွေ့နိုင်တဲ့ KBZ Bank ရဲ့ ကြော်ငြာပါ။မြန်မာပြည်တစ်နှံတစ်လျားမှာ ဘဏ်ခွဲပေါင်း ၄၀၀ ကျော်၊ ဝန်ထမ်းပေါင်း ၁၇,ဝဝဝ ကျော်စတဲ့ မတူတာတွေကို သမူဟဖြစ်အောင် ပေါင်းစည်းထားကြောင်း ဖော်ပြနေတာပါ။Democratic Myanmar Beyond 2015၂၀၁၆ မတ်လနောက်ပိုင်း ပြောင်းလဲကျင့်သုံးလာတဲ့ ကျွန်နော်နိုင်ငံတို့ရဲ့ လက်ရှိနိုင်ငံရေးယဉ်ကျေးမှုက မတူကွဲပြားမှုများကို လက်ခံတယ်။ ယခင်ကလို ငါနဲ့မတူ ငါ့ရန်သူလို့ သဘောမထားဘူး။ကိုယ်ပိုင်ယုံကြည်ချက်၊ ခံယူချက်အသီးသီးနဲ့ လွတ်လပ်စွာသဘောကွဲကြရင်းနဲ့ ဒီမိုကရေစီနိုင်ငံတော်ကြီး တည်ဆောက်နေကြောင်းပါခင်ဗျာ။ Let's disagree in agreeable way.နည်းနည်းများသွားပြီလား မသိဘူး။ ကဲ ဒီလောက်ဆို Oxymoron သဘောကို သိလောက်ပါပြီ။ကျွန်တော်ကိုမုန်းတဲ့ ကျွန်တော့ချစ်သူအားလုံးမင်္ဂလာပါ။"
    },
    {
        "title": "PHONETIC SPELLING",
        "content": "PHONETIC SPELLING\n\nအင်္ဂလိပ်စာမှာ Formal  ဆိုတာက (သဒ္ဒါစည်းကမ်းသတ်မှတ်ချက်) နည်းစနစ်အတိုင်း ရေးသားတဲ့သဘောပါ။နည်းလမ်းတကျ တည်တည်ခံ့ခံ့အရေးအသား (Standard Writing) လို့လည်း ပြောနိုင်ပါတယ်။ စာဆန်တယ်ပေါ့ဗျာ။ Informal က စာမဆန်ဘူး၊ ရင်းရင်းနှီးနှီး လွတ်လွတ်လပ်လပ် ပေါ့ပေါ့ပါးပါး စကားပြောဆိုနိုင်လို့ အရပ်သုံးစကား (Colloquial) လို့သိကြပါတယ်။ ခေတ်သစ် American English က ရှေးရိုးစွဲ British English ကိုအသွင်ပြောင်းပစ်လိုက်တယ်လို့ ပြောနိုင်ပါတယ်။ အသံထွက်ရော၊ အသုံးအနှုန်းမှာပါ လွယ်ကူလွတ်လပ်ပွင့်လင်းလို့အများကြိုက်ကြပါတယ်။ကျွန်တော်တို့တတွေ အင်္ဂလိပ်ဝတ္ထု၊ ကာတွန်း၊ သီချင်း၊ ရုပ်ရှင်ထဲမှာ အသံထွက်အတိုင်း စာလုံးပေါင်းတဲ့ Ain’t; Didja; Gonna; Gotta; Wanna တို့လို(Pronunciation Spelling) တွေ မကြာခဏတွေ့ကြပါတယ်။ ဝါသနာပါသူများ အလွယ်တကူ လေ့လာနိုင်ဖို့ စုစည်းဖော်ပြပေးလိုက်ပါတယ်။dammit;   damn it   စိတ်ဆိုးတဲ့အခါမျိုးမှာ ပြောတတ်တဲ့ ဆဲရေးစကားပါ။ မခံရပ်နိုင်တဲ့အခါမျိုးမှာလည်းမကြားဝံ့မနာသာစကားတွေ ထွက်လာတတ်ပါတယ်။You dammit.  အပျော့ဆုံး \"သောက်\" ကအစ အပြင်းဆုံး \"သေစမ်းကွာ\" အထိ ကြားရတတ်ပါတယ်။ အင်္ဂလိပ်တွေ ဒေါသဖြစ်ရင် damn bloody fool  \"ဒမ်ဘလယ်ဒီဖူး\" လို့ ခပ်ပါးပါးဆဲလေ့ရှိပါတယ်။ တော်တော့ကို အသုံးမကျတဲ့ကောင်ပေါ့ဗျာ။ Son of a Bitch ခွေးမသားလို့ဆဲတာထက်တော့ ခံသာပါလိမ့်မယ်။ Damn ရဲ့ အခြားမူကွဲပုံစံတစ်မျိုးက Darn ပါ။deejay or DJ;   disc jockey/ disk jockey   ဒီဂျေရဲ့ မူလအဓိပ္ပာယ်က ကောင်းနိုးရာရာ သီးချင်းဓာတ်ပြားတွေရွေးချယ်တင်ဆက်သူပါ။အခုတော့ တေးဂီတတင်ဆက်သူဘဝက ဖန်တီးသူအဆင့်အထိ ကူးပြောင်းနေပါပြီ။Didja      Did you ever; Did you ဒီလိုဖြစ်ခဲ့ဖူးလား။ ဒါမျိုးကြုံဖူးလား။emcee m.c  (em  cee) 👎 master of ceremonies  အခမ်းအနားမှူး။ emcee-d (v)  အခမ်းအနားမှူးလုပ်သည်လို့  ကြိယာအဖြစ်လည်း သုံးနိုင်ပါတယ်။Gee/Gee-whiz  Jesus အံ့သြခြင်း၊သဘောကျခြင်းပြစကားgimme give  me   (ကျွန်တော်ကို) ပေးပါ။gonna going  to ____လိမ့်မည်။ I’m gonna meet you. မင်းကိုတွေ့မယ်။gotcha got  you  သိပြီ။ မင်းအကြောင်းသိသွားပြီ။ မိပြီ။ You are stealing my drinks! Gotcha!gotta      got  to,  have got to (သွား - လာ - ပြန်) ရမည်။I’ve gotta go home.   ပြန်တော့မယ်။ အချိန်တန်ပြီ အိမ်ပြန်မယ်။helluva hell of a/ heck of a အလွန့်အလွန်၊ အရမ်းအရမ်း၊ သိပ်သိပ်သိပ်။ He is a helluva nice guy. သိပ်တော်တဲ့အကောင်ပဲ။Howzat How is that? ဘယ်လိုလဲ၊ ဘယ်နဲ့ဘယ့်နဲ့၊ ဒါက ဘယ်လိုဖြစ်တာလဲ။kinda      kind of            --လိုလို၊ -- ဆန်ဆန်၊ အတော်အတန်။ You kinda look like my uncle. မင်းကငါ့ဦးလေးနဲ့ တူသလိုပဲ။ နည်းနည်းဆင်တယ်။The movie was kinda boring. ရုပ်ရှင်က တော်တော်ပျင်းစရာကောင်းတယ်။lotta A lot of; Lots of  အများကြီးya                       youInformal (Non-stanard) (Short form or Contraction or Abbreviation)ain't am not, is not, are not; do not, does not, did not, has not, have notbecoz, 'cos      becausema,                    mama, mamma, mammy, momma, mommy, mum, mummy, mother  အမေ၊ မေမေ။ Miss you, mum. သတိရတယ် မေမေရယ်။'em      them သူတို့၊ သူတို့ကို။  Take 'em away.fella, feller fellow ငနဲ၊ ငတိ၊ အကောင်lil'      little            အငယ်လေး၊ အသေးလေး။ lil' baby  အချစ်လေးOK      okay; all right; correct  ကောင်းပြီ၊ ဟုတ်၊ အေးပါ။ You're OK.  (U OK)nope no     ဟင့်အင်း၊ မဟုတ်ဘူး၊ မမြင်၊ မကြား၊ မသိပါ။Yep, Yeah      yes     ဟုတ်ကဲ့၊ ဟုတ်ပါတယ်။Daddy says No!; Mummy says No! We say Yeah.တောင်းဆိုချက်အရ ပြန်လည်ဖော်ပြပေးလိုက်ပါတယ်။ အားလုံး မင်္ဂလာပါ။"
    },
    {
        "title": "The Good, the Bad & the Coyote Ugly",
        "content": "The Good, the Bad & the Coyote Ugly\n\nတိုင်းပြည်ဖျက်မယ့် အကျည်းတန်များCoyote ဆိုတာ မြောက်အမေရိက အနောက်လွင်ပြင်မှာ ကျက်စားတဲ့ ဝံပုလွေငယ်ပါ။ အပေါ်ယံကြည့်ရင်တော့ သူဟာ သားရဲကြီးတွေရဲ့ စားကြွင်းစားကျန်တွေကို စားသူ (Scavenger) အဖြစ် သိထားကြပါတယ်။ တကယ်တော့ သူဟာ အလုံးအထည် သေးပေမယ့် အကောင်ကြီးတွေ နီးနီးကျင်လည်တဲ့ အမဲလိုက်သမား (Predatory hunter) ဖြစ်ပါတယ်။ သူ့မှာ တခြားသားရဲတွေနဲ့ မတူတဲ့ အကျင့်ဆန်းတစ်ခု ရှိပါသေးတယ်။ အဲဒါကတော့ အကြောင်းမလှလို့ ထောင်ချောက်များ မိခဲ့ရင် အမြီးပဲဖြစ်ဖြစ်၊ ခြေလက်ပဲဖြစ်ဖြစ် သူ့ခန္ဓာကိုယ် အစိတ်အပိုင်းတစ်ခုခုကိုတောင် ကိုက်ဖြတ်ပြီး လွတ်အောင် လုပ်လေ့ရှိတာပါပဲ။Coyote ရဲ့ ထူးခြားတဲ့ ဒီအကျင့်ကို အစွဲပြုပြီး Coyote ugly ဆိုတဲ့ ဝေါဟာရတစ်ခု ပေါ်လာပါတယ်။ Coyote ugly ဆိုတာ အလွန့်အလွန် အကျည်းတန်တာကို ပြောတာပါ။ ပုံပြင်လေးက ဒီလိုပါ။ မှောင်ရီပျိုးပြအချိန်လေးမှာ အမျိုးသားတစ်ယောက်နဲ့ အမျိုးသမီးတစ်ယောက် တွေ့ဆုံချစ်ကြိုက်ပြီး တစ်ညတာ ချစ်သူများ ဖြစ်သွားကြပါတယ်။ မနက်နိုးတော့မှ လက်မောင်းပေါ်မှာ အိပ်ပျော်နေတဲ့ အဲဒီအမျိုးသမီးရဲ့ မျက်နှာကို သေချာကြည့်မိတယ်။ အင်မတန် အကျည်းတန်နေတာ တွေ့လိုက်ရတော့ သူ အရမ်း စိတ်ကုန်သွားတယ်။ သူ့လက်ကို ရုတ်လိုက်ရင် ဒီအမျိုးသမီး နိုးသွားမှာစိုးလို့ အနားမှာရှိတဲ့ ပုဆိန်နဲ့ သူ့လက်ကိုတောင် ဖြတ်ထားခဲ့သတဲ့။အကျည်းတန်လွန်းတာကို မခံစားနိုင်အောင် ဖြစ်ရတဲ့အကြောင်း ဖော်ညွှန်းတဲ့ ပုံပြင်လေးပါ။ ကျွန်တော်တို့ ဝန်းကျင်မှာလည်း အများအကျိုး သယ်ပိုးသူတွေ၊ ကိုယ်ကျိုးမဖက် အသက်စွန့်ခဲ့တဲ့ အာဇာနည်တွေ ရှိသလို ဘယ်သူ့မျက်နှာမှ မထောက်တဲ့ ငတေတွေ၊ သူက အဖြူဆို ကိုယ်ကအမည်းဆိုပြီး ဂွလိုက်တိုက်နေတဲ့သူတွေလည်း ရှိပါတယ်။အဲဒီလို လူမျိုးတွေကတော့ ရုပ်ဆိုး အကျည်းတန်လွန်းလို့ ကိုယ့်လက်ဆိုရင်တောင် ဖြတ်ပြီး ထားပစ်ခဲ့ရမယ့် The Coyote Ugly တွေပါပဲ။ အားလုံး မင်္ဂလာပါ။"
    },
    {
        "title": "NOMOPHOBIA မချစ်ရင်မနေနိုင်တာကလွဲလို့",
        "content": "NOMOPHOBIA မချစ်ရင်မနေနိုင်တာကလွဲလို့\n\nPhobia ဆိုတာ တစ်စုံတစ်ရာကို ဖြစ်စေ၊ အခြေအနေတစ်ရပ်ကို ဖြစ်စေ အလွန်အမင်း ကြောက်ရွံ့ခြင်း၊ တစ်နည်း ကြောက်စိတ်လွန်ကဲခြင်းပါ။ Phobia means a persistent strong fear of certain objects or situation. လူတွေဟာ သေရမှာကြောက်တယ်။ အမှောင်ကိုကြောက်တယ်။ အမြင့်ကိုကြောက်တယ်။ကျွန်တော်ဆို ချားရဟတ်စီးရတာ မနှစ်မြို့ဘူး၊ လေယာဉ်စီးရမှာ အသေကြောက်တယ်။ ကျိုက်ထီးရိုးက ကျီးကန်းပါးစပ်လို ကျဉ်းကျဉ်းကြပ်ကြပ် ဂူထဲဝင်ရမှာ ကြောက်တယ်။ ဒါက Claustrophobia ခေါ် ပိတ်လှောင်နေရမှာ ကြောက်တဲ့စိတ်ရောဂါတစ်မျိုး ဖြစ်ပါတယ်။ အချို့က သဲကန္တာရလို အဆုံးအစမရှိ လွင်ပြင်ကျယ်ကို ကြောက်တယ်။ဒါကို ဟင်းလင်းပြင်အကြောက်လွန်ရောဂါ (Agoraphobia) လို့ခေါ်ပါတယ်။ စိတ္တဗေဒအရ လူတောထဲမနေဝံ့ခြင်းရောဂါလက္ခဏာတစ်မျိုးပါ။ နောက်ရှိပါသေးတယ်၊ နိုင်ငံခြားသားလို၊ သူစိမ်းလိုလူတွေကို အကြောက်လွန်ခြင်းရောဂါ (Xenophobia) ပါ။ မြွေလိုတွားသွားသတ္တဝါတွေကို ကြောက်တတ်ခြင်းကို Ophidiophobia လို့ ခေါ်ပါတယ်။အကြောက်လွန်သူကို နောက်ဆက်စကား Phobe တပ်ပြီး ခေါ်လို့ရပါတယ်။ မြွေကြောက်သူကို Ophidiophobe လို့ ရေးနိုင်ပါတယ်။ အကြောက်တရားတွေကလည်း အမျိုးမျိုးပဲဗျာ။အဘိဓာန်ဆရာတွေကလည်း ထွေပြားတဲ့အကြောင်းတရားပေါ် အမှီပြုလို့ လိုက်ဖက်မယ့်နာမည်တွေ ပေးနေရပါတယ်။ ဒီလိုနဲ့ ဘာသာရပ်နယ်ပယ်အသီးသီးမှာ နေ့စဉ်နဲ့အမျှ စကားလုံးသစ် (New word or Neo-word or Coining word) တွေ ပေါ်လာပါတယ်။ အဲဒီစကားလုံးသစ်တွေအနက် စကားလုံးနှစ်ခုကို တစ်ပိုင်းစီပေါင်းစပ်၍ တီထွင်ထားတဲ့ ဝေါဟာရ၊ နှစ်ထွေရောပုဒ် (Portmanteau word) မှာ တစ်မူထူးခြားပါတယ်။ ဥပမာ Brunch သည် Breakfast နှင့် Lunch ပေါင်းစပ်ခြင်းဖြစ်ပြီး၊ Edutainment သည် Education နှင့် Entertainment အရောဖြစ်ကာ၊ KOBELCO သည် Kobe Steel Co., Ltd စကားလုံးသုံးခုမှ ထုတ်နှုတ်ရောစပ်ထားခြင်း ဖြစ်ပါတယ်။နောက်ဆုံးအနေနဲ့ သုံးထွေရောစကားလုံးသစ် Nomophobia ကို တင်ပြလိုပါတယ်။ တကယ်တော့ Nomophobia ဟာ No ရယ်၊ Mobile ရယ်၊ Phobia ရယ် သုံးရောင်ခြယ်ပေါင်းစပ်တီထွင်လိုက်တာပါ။ အချစ်ရူးက အသဲတစ်ခြမ်းလွမ်းဖို့ သိမ်းထားမယ်လို့ ကြွေးကြော်နေချိန်မှာ၊ မိုဘိုင်းဖုန်းရူးကလည်း အားကျမခံ ရင်ထဲက ကျောက်ကပ်တစ်လုံးထုတ်ရောင်းပြီး စမတ်ဖုန်းဝယ်လိုက်ပါတယ်။ အခုအချိန်မှာ လူတိုင်းရဲ့အဖော်ဟာ ပုတ်သင်ညို မဟုတ်တော့ဘဲ၊ မိုဘိုင်းဖုန်းဖြစ်သွားပါပြီ။ ဘယ်နေရာကြည့်ကြည့် Nomophobia ရဲ့ တို့ထိမျက်နှာပြင်လေး ပွတ်နေကြတာပဲ မဟုတ်လား။ ချစ်သူကတောင် မေးယူရတယ် ~ ချစ်သေးရဲ့လားတဲ့။ မိုဘိုင်းဖုန်းနဲ့ပတ်သက်လို့ လူတော်တော်များများမှာ စွဲကပ်နေတဲ့ရောဂါက Nomophobia ပါ။ မိုဘိုင်းဖုန်းနဲ့ ကင်းကွာမနေနိုင်၊ မိုဘိုင်းဖုန်းနဲ့ ဝေးဝေးမနေတတ်တဲ့ နောက်ဆုံးပေါ် ”ဝေးနေလို့တော့မဖြစ်ဘူးကွယ် ရောဂါဆန်း”- တစ်နည်း မိုဘိုင်းဖုန်းနဲ့ ဝေးရမှာကြောက်တဲ့ရောဂါပဲ ဖြစ်ပါတယ်။ ဒီစိတ်ရောဂါ Syndrome ကို No Mobilephone Phobia အတိုကောက် Nomophobia လို့ စကားလုံးသစ်တီထွင်ပြီး နာမည်ပေးထားပါတယ်။ သင်ရော မိုဘိုင်းဖုန်းမရှိရင် မနေနိုင်တာကလွဲလို့ဆိုတာမျိုး Nomophobia ရောဂါစွဲကပ်နေပြီလား။ အဲဒီလို စွဲလန်းမှုပြဿနာ ဖြစ်နေပြီဆိုရင် တင်ဇာမော် ကိုရှာပါ။ အားလုံး မင်္ဂလာပါ။"
    },
    {
        "title": "Hotel California",
        "content": "Hotel California\n\nHotel California သီချင်းက အမေရိကန်ရော့ဂီတအဖွဲ့ The Eagles ရဲ့ နာမည်ကြီးတေးတစ်ပုဒ်ပါ။ တေးရေးက Don Heley ပါ။ ဟိုတယ်ကယ်လီဖိုးနီးယား တေးအယ်ဘမ်ကို ၁၉၇၆ မှာ ထုတ်ပါတယ်။ သီချင်းကို လူကြိုက်များလာတာနဲ့အမျှ တေးစာသား (Lyrics) ကို ဂဃနဏ သိချင်သူတွေလည်း ရှိလာပါတယ်။ သီချင်းအဓိပ္ပာယ်ကို အမျိုးမျိုးကောက်ကြပါတယ်။ ဒီလို ဝိဝါဒကွဲနေတာကိုက ထူးခြားပါတယ်။ ဟိုတယ်တစ်ခုကို အကြောင်းပြုရေးဖွဲ့ထားတယ်ဆိုပေမယ့် ညမြင်မနက်ပျောက် ကြပ်ရွာရောက်သလိုလို၊ တစ္ဆေသရဲ နာနာဘာဝလိုလို၊ ဂမ္ဘီရလိုလို ခံစားမှုတွေ ပေးပါတယ်။ မျက်မမြင်ပုဏ္ဏားတွေ ဆင်ကိုစမ်းသလို ကိုယ်လိုရာဆွဲပြောတာတွေလည်း ရှိပါတယ်။ တချို့ဆို ဒီဟိုတယ်ကြီး အပြင်မှာ တကယ်ရှိနေသယောင်တောင် ထင်လာကြပါတယ်။ ဝင်းလက်တောက်ပနေတဲ့ သူတို့ရဲ့ဂီတလောကကိုပဲ ပြောတာလား၊ ပွေလီလှတဲ့ လူ့ဘဝဇာတ်ခုံကြီးထဲက ဖြစ်ရပ်တစ်ခုခုကိုပဲ ရည်ညွှန်းတာလားဆိုတာ မှန်းရခက်ပါတယ်။ စိတ်ဝင်စားရင် အင်တာဗျူးတစ်ခုမှာ Don Henley ပြောပြထားတဲ့ နောက်ခံဇာတ်ကြောင်းကို အင်တာနက်မှာ ရှာဖတ်ကြည့်ပါ။ ဘာပဲဖြစ်ဖြစ် တေးစာသားတွေက ကျွန်တော်တို့ကို နှစ် ၄၀ လောက်ကို ဖမ်းစားထားခဲ့တာပါ။ ဒီသီချင်းထဲမှာ Allegory လို့ခေါ်တဲ့ ရူပကအလင်္ကာအတွဲလိုက် တင်စားချက်တွေ အများကြီး တွေ့နိုင်ပါတယ်။ အကယ်ဒမီရဇာတ်ကားလိုပါပဲ၊ ထုတ်နုတ်ပြစရာတွေ များလွန်းလို့ ကျွန်တော်ရဲ့ မြန်မာပြန်လေးနဲ့တွဲပြီး ကိုယ်တိုင် ခံစားကြည့်လိုက်ပါ။ တတ်လို့မဟုတ်ပါ ခင်ဗျာ၊ ကြိုက်လို့ ကြိုးစားပြီး မြန်မာမှုပြုထားတာပါ။ Translation မဟုတ်ဘဲ Interpretation လို့ ယူဆပေးပါ။ ဘာသာပြန်လေးကိုဖတ်ပြီး ရရှိလာတဲ့ Perception အသစ်နဲ့ ထပ်မံနားဆင်ကြည့်ဖို့ တိုက်တွန်းပါတယ်။ပြန်နားထောင်ကြည့်လို့ အရသာပိုရှိလာတယ်၊ Audio သဘောနဲ့ပြောရရင် Hi-fi stereophonic effect မျိုး ခံစားလာရတယ်ဆိုရင်တော့ ကျွန်တော်ကြိုးစားရကျိုးနပ်ပါပြီ။“We are programmed to receive; You can check out any time you like, But you can never leave.”အားလုံး မင်္ဂလာပါ။Hotel California/ The EaglesOn a dark desert highway, cool wind in my hairမည်းမှောင်တိတ်ဆိတ်တဲ့ အဝေးပြေးလမ်းပေါ်၊ ခေါင်းကို လေအေးတွေ တိုးအဝှေ့Warn smell of colitas rising up through the airကောလိတပန်းနံ့တွေက ကြိုင်လို့Up ahead in the distance, I saw a shimmering lightခပ်လှမ်းလှမ်းမှာ မှိတ်တုတ်မှိတ်တုတ် မီးရောင်လေး တွေ့လိုက်ရMy head grew heavy and my sight grew dimခေါင်းတွေလေးပြီး အမြင်တွေမကြည်တော့I had to stop for the nightဒီတစ်ညတာ ငါ နားမှ ဖြစ်တော့မယ်There she stood in the doorwayအဝင်ဝမှာ မိန်းကလေးတစ်ယောက် ရပ်လို့ကြိုI heard the mission bellဘုရားကျောင်းကခေါင်းလောင်းသံလည်း ကြားရAnd I was thinking to myself this could be heaven this could be hellဒါ ကောင်းကင်ဘုံလား ငရဲလား စဉ်းစားနေတုန်းThen she lit up a candle, and she showed me the wayသူက ဖယောင်းတိုင်လေးထွန်းကာ ရှေ့ကလမ်းပြလို့ခေါ်There was voices down the corridor, I thought I heard them sayစြင်္ကံတစ်လျှောက် စကားသံတွေ ကြားနေရသလိုပဲ( Welcome to the Hotel Californiaကယ်လီဖိုးနီးယားဟိုတယ်မှ ကြိုဆိုပါတယ်Such a lovely place ( such a lovely place )တကယ့်ကို သာယာလှတဲ့ နေရာလေးတစ်ခုပါSuch a lovely placeသိပ်ကို သာယာလှပပါတယ်Plenty of room at the Hotel Californiaကယ်လီဖိုးနီးယားဟိုတယ်မှာ အခန်းတွေလည်း ပေါလို့Anytime of year (Anytime of year), you can find it hereကြိုက်တဲ့အချိန် လှမ်းလာခဲ့ပါ အခန်းနေရာ အမြဲရှိမှာHer mind is Tiffany-twisted,သူက တစ်ဖနီရတနာဆိုင်ကိုပဲ စိတ်ရောက်နေshe got the Mercedes Bendzသူ့မှာ မာစီးဒီးကားလည်းရှိShe got a lot of pretty, pretty boys that she calls friendsမိတ်ဆွေတွေပါလို့ဆိုတဲ့ ကိုလူချောလေးတွေလည်း သူ့မှာ တစ်ပုံကြီးရှိHow they dance in the courtyard, sweet summer sweatသာယာတဲ့နွေဦးမှာ ချွေးတလုံးလုံးနဲ့ ခြံထဲမှာ သူတို့တွေ ကခုန်နေကြSome dance to remember, some dance to forgetသတိရချင်လို့ ကတဲ့သူက က၊ မေ့ပစ်ချင်လို့ ကတဲ့သူက ကSo I called up the captain, “Please bring me my wine,”စားပွဲထိုးမှူးကို လှမ်းခေါ် “ငါ့ကို ဝိုင် ချပေးပါဦး” လို့ တောင်းတော့He said, “We haven’t had that spirit here since nineteen sixty nine၁၉၆၉ လောက်တည်းက ဒီအရက်မျိုး မတင်တော့ပါတဲ့And still those voices are calling from far awayခပ်လှမ်းလှမ်းက အော်ခေါ်သံတွေ ကြားနေရဆဲWake you up in the middle of the night just to hear them sayသူတို့ ဆူဆူညံညံပြောဆိုနေတာနဲ့ ညဉ့်နက်သန်းခေါင် မင်း နိုးသွားရ(  )They livin’ it up at the Hotel Californiaကယ်လီဖိုးနီးယားဟိုတယ်ကြီးမှာ သူတို့တွေ မြူးထူးပျော်ပါးနေကြWhat a nice surprise ( what a nice surprise )အံ့ပါရဲ့ ( အံ့ပါရဲ့ )Bring your alibisအလိမ်အညာဆင်ခြေတွေပေးဖို့ ပြင်ထားကြMirrors on the ceiling,မျက်နှာကြက်ပေါ်က မှန်ချပ်တွေThe pink champagne on iceရေခဲစိမ် ပန်းရောင်ရှန်ပိန်And she said \"We are all just prisoners here, of our own device\"ပြီးတော့ သူကပြောလိုက်သေး “တို့တွေဟာ ဒီနေရာမှာကိုယ့်အတတ်ကိုယ်စူးနေကြတဲ့ အကျဉ်းသားတွေပါ”And in the master's chambers,ခန်းမကျယ်ကြီးထဲမှာThey gathered for the feastစားပွဲသောက်ပွဲလုပ်ဖို့ သူတို့ ရောက်လာThey stab it with their steely knives,သူတို့ရဲ့ စတီးဓားတွေနဲ့ ဝိုင်းထိုးကြပေမယ့်But they just can't kill the beastအဲဒီ မကောင်းဆိုးဝါးကောင်ကြီးကို မသတ်နိုင်Last thing I remember, I was running for the doorနောက်ဆုံးမှတ်မိတာက ကျုပ် တံခါးဆီ အပြေးသွားပြီးI had to find the passage back to the place I was beforeအရင်နေရာပြန်ရောက်မယ့်လမ်းကို ရှာ“Relax,” said the night man, “we are programmed to receive”ညစောင့်ကြီးက “ထားရာနေ စေရာသွားရမယ့်ဟာကွာ၊ အေးဆေးပေါ့” တဲ့You can check out any time you like,ထွက်ချင်သပဆို မင်းထွက်ချင်တဲ့အချိန် ခဏတော့ ထွက်But you can never leaveအပြီးအပိုင်တော့ ဘယ်တော့မှ ထွက်လို့မရဘူးတဲ့။"
    },
    {
        "title": "စတော့တွေ၊ ရှယ်ယာတွေ ရမယ်။",
        "content": "စတော့တွေ၊ ရှယ်ယာတွေ ရမယ်။\n\nSTOCK'S STARTED STALKIN' YOU ALL!Invitation for those you could come;Intimation for those who couldn't show up.စတော့တွေ၊ ရှယ်ယာတွေ ရမယ်။မာယာများမယ့်စတော့တွေ ကားမစီးဘဲ ရောက်လာပြီ။ဘာလဲ ဘယ်လိုလဲ သိထားရအောင် လာခဲ့ကြ။"
    },
    {
        "title": "Light at the End of the Tunnel",
        "content": "Light at the End of the Tunnel\n\nကျွန်တော်တို့ပြည်သူတွေဟာ အမှောင်ထဲမှာ လှုပ်ရှားနေကြရသူတွေပါ။ ဘာဆိုဘာမှ မမြင်နိုင်အောင် မည်းမှောင်နေတဲ့ လိုဏ်ခေါင်းထဲ ရောက်နေကြသူတွေလို ဖြစ်နေပါတယ်။အဲဒီ ပိန်းပိတ်အောင်မှောင်နေတဲ့ အမှောင်ထုထဲမှာ နှစ် ၅၀ နီးပါး နေခဲ့ကြပြီးပါပြီ။ ဒီအကြောင်းကို စာရေးဆရာဝင်းတင့်ထွန်းက သူရဲ့ “အမှောင်ကြားကဗမာပြည် - ၁၉၄၈~၂၀၀၀” ဆိုတဲ့စာအုပ်ထဲမှာ ကွက်ကွက်ကွင်းကွင်း ဖော်ပြထားပါတယ်။ဒီလိုအခြေအနေမျိုးကို ထင်ဟပ်တဲ့ အင်္ဂလိပ်အီဒီယံလေးက Light at the end of the tunnel ပါ။ အတိအကျဘာသာပြန်လိုက်ရင် “လိုဏ်ခေါင်းအဆုံးမှာ အလင်းရောင်ရှိတယ်” လမ်းဆုံးရင် ရွာတွေ့မယ်ပေါ့ဗျာ။ Light at the end of the tunnel ရဲ့ တကယ့်အဓိပ္ပာယ်က (မြင်နေရတဲ့) မျှော်လင့်ချက်အလင်းရောင်ပါ။“(အခက်အခဲ၊ ဒုက္ခတွေက လွတ်မြောက်ဖို့) လမ်းစရေးရေး” လို့လည်း အဓိပ္ပာယ်ရပါတယ်။ ခုတော့ ကျွန်တော်တို့မြန်မာပြည်သူတွေလည်း မျှော်လင့်ချက် ရောင်ခြည်သန်းလာပါပြီ၊ လမ်းစရေးရေး တွေ့ရပါပြီ။ We have seen light at the end of the tunnel. ဒါပေမဲ့ ကျွန်တော်တို့ဟာ လိုဏ်ခေါင်းထဲမှာပဲ ရှိနေပါသေးတယ်။We are still in the tunnel. တောနက်ထဲကနေ မလွတ်မြောက်သေးပါဘူး။ We are still in the wilderness. ဘေးမကင်းသေးတော့ ဘယ်လိုလုပ် ဟင်းချနိုင်ဦးမှာလဲ။ Don’t hallo till you are out of the wood. ဘေးမကင်းမချင်း ဟင်းမချနဲ့ဆိုတာက လွတ်လပ်ရေးကြိုးပမ်းစဉ်ကာလကဗိုလ်ချုပ်ပြောခဲ့တဲ့ သတိပေးစကားပါ။အမှောင်ထဲမှာ ကျွန်တော်တို့ လှုပ်ရှားနေကြတဲ့ အဓိကရည်ရွယ်ချက်ကတော့ အလင်းရောင်ရဖို့ပါ။ အလင်းရောင်ရတဲ့နေ့အထိ သတိရှိရှိ စိတ်ရှည်လက်ရှည်နဲ့ စောင့်ဆိုင်းကြပါစို့လားခင်ဗျာ။ အားလုံး မင်္ဂလာပါ။"
    }
]